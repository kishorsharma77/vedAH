+++
title = "०२ नाहमतो निरया"

+++

वामदेव एवमुक्तवन्तमिन्द्रं प्रत्याह । अहमतो योनिमार्गान्न निरया । न निरयाणि । न निर्गच्छानि । एतद्योनिनिर्गमरूपं वर्त्म दुर्गहा । दुर्ग्रहम् । दुःख्ःएन ग्रह्यम् । न प्राप्यं भवतीत्यर्थः । किन्तु तिरश्चता तिरश्चीनात्पार्श्वान्निर्गमानि । निर्गच्छानि । योनिदेशादनिर्गतोऽहं पार्श्वं भित्त्वानिर्गच्छानीत्यर्थः । अन्यैरकृतमिदमेव न केवलं मया क्रियते किन्त्वन्यैरकृतानि बहूनि कर्माणि मे कर्त्वानि कर्तव्यानि सन्ति । त्वेनैकेन सपत्नेन विवदमानेन सह युध्यै । युद्धं करवाणी । त्वेनैकेन बुभुत्सुना सं पृच्छै । सम्यक् पृच्छानि ॥ २ ॥