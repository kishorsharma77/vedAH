+++
title = "०९ अपो महीरभिशस्तेरमुञ्चोऽजागरास्वधि"

+++

हे इन्द्र महीर्महतीरप उदकान्यभिशस्तेरभिशंसकाद्वृत्रादमुञ्चः। आसु मुक्तास्वप्सु देवस्त्वमेक एक एवासहायः सन्नध्यजागः। अप्रमतो भवसि। यद्व अधीति सप्तम्यर्थानुवादी। हे इन्द्र त्वं या अपो वृत्रतूर्ये व्रुत्रहत्यायां चकर्थ करोषि ताभिरद्भिर्विश्वाभिः सर्वाभिस्त्वं तनुं स्वकीयं शरीरं पुपुष्याः। पोषयेः। पुष पुष्तावित्यस्य व्यत्ययेन श्लुः॥९॥