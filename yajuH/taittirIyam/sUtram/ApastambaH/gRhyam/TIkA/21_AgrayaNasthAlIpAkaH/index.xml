<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;२१ आग्रयणस्थालीपाकः on वेदे विश्वासटिप्पन्यः</title>
    <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/21_AgrayaNasthAlIpAkaH/</link>
    <description>Recent content in &#43;२१ आग्रयणस्थालीपाकः on वेदे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/21_AgrayaNasthAlIpAkaH/index.xml" rel="self" type="application/rss+xml" />
    <item>
      <title>१९ ०७</title>
      <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/21_AgrayaNasthAlIpAkaH/19_07/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/21_AgrayaNasthAlIpAkaH/19_07/</guid>
      <description>सूत्रम् नवानाँ स्थालीपाकँ श्रपयित्वाऽऽग्रयणदेवताभ्यः स्विष्टकृच्चतुर्थाभ्यो हुत्वा तण्डुलानां मुखं पूरयित्वा गीर्त्वाचम्यौदनपिण्डँ संवृत्त्योत्तरेण यजुषागारस्तूप उद्विद्धेत् ।
अनाकुला नवानां व्रीहीणां यवानां वा औपासने श्रपयित्वा प्रतिष्ठितमभिघार्याग्निमुपसमाधाय संपरिस्तीय तूष्णीं समन्तं परिषिच्य दर्वीं संमृज्य स्थालीपाकादुपघातं चतस्र आहुतीर्जुहोत्याग्रयणदेवताभ्यः स्विष्टकृच्चतुर्थाभ्यः— इन्द्राग्निभ्यां स्वाहा । अग्नीन्द्राभ्यामिति वा । ततो विश्वेभ्यो देवेभ्यः, ततो द्यावापृथिवीभ्यां, अग्नये स्विष्टकृत इति । पूर्ववत् परिषेचनम् । एतावदेव कर्म नान्यत् किञ्चित्, प्रापकाभावात् । केचित् सर्वं कुर्वन्ति । ततः तण्डुलानां मुखं पूरयति । अत्र तण्डुलशब्दः ओदनावयवेषु पुलाकेषु वर्तते । यथा मेक्षणे तण्डुला इत्यत्र । तेन हविषश्शेषादवदाय पूरणम् । अन्ये शुद्धानेव तण्डुलानिच्छन्ति । तान् गीर्त्वा भक्षयित्वाऽऽचम्य तत ओदनपिण्डं संवर्तयति प्रयत्नेन सम्पादयति । यथा स्तूपे उद्विध्यमानो न संशीर्यति तथा संवर्त्य तमगारस्तूपे उद्विध्येत् — उत्तरेण यजुषा &amp;ldquo;परमेष्ठ्यसी&amp;quot;त्यनेन ऊर्ध्वं विध्येत् यथा स्तूपे निपततति । स्तूपः पृष्ठवंशः । विद्धेदित्यपपाठः, छान्दसो वा । आग्रयणवचनादेव सिद्धे नवानामिति वचनमनाहिताग्नेर्नवानां स्थालीपाक एव यथा स्यात् । अन्ये कल्पा श्रौतदृष्टा मा भूवन्निति । स्विष्टकृच्चतुर्थवचनं सोमनिवृत्यर्थम् । तेन श्यामाकानां वेणुयवानां चाग्रयणं अनाहिताग्नेर्भवति ॥७॥</description>
    </item>
    
  </channel>
</rss>
