+++
title = "०९ हत वृत्रं"

+++

हे सुदानवः शोभनदानयुक्ताः मरुद्गणाः सहसा बलवता युजा योग्येनेन्द्रेण सह वृत्रं शत्रुं हत । नाशयत । दुःशंसो दुष्टेन शंसनेन कीर्तनेन युक्तोवृत्रो नोऽस्मान्प्रति मेशत । समर्थो मा भूत् ॥ हत । हन हिंसागत्योः लोटस्थ । तस्य त । अदिप्रभृतिभ्यः शप इति शपो लुक् । अनुदात्तोपदेशेत्यादिनानुनासिकलोपः । सुदानवः । डुदाञ् दाने । दाभाभ्यां नुः । उ ३ । ३२ । इत्यौणादिको नुप्रत्ययः । प्रादिसमास आमन्त्रितनिघातः । युजा । युजिर् योगे । ऋत्विगित्यादिना क्विन् । सावेकाच इति तृतीयैकवचनस्योदात्तत्वम् । दुःशंसः । ई षद्दुःसुष्विति खल् । लितीति प्रत्ययात्पूर्वस्योदात्तत्वम् । ईशत । ईश ऐश्वर्ये । माङि लुङि प्राप्ते छन्दसि लुङ् लङ् लिट इति व्यत्ययेन लङ् । तस्य बहुलं छन्दसीति शपो लुगभावः । न माङ्योग इत्याडागमाभावः । तिङ्ङतिङ इति निघातः ॥ ९ ॥