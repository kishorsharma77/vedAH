+++
title = "०४ रथानां न"

+++

रथानां न रथचक्राणामिवाराः ते यथा बहवोऽपि सनाभयह् समाननाभयो भवन्ति तद्वद्ये परस्परं सनाभयः समानबन्धना एकस्मिन्नेवान्तरिक्षे वर्तमानाः। परस्परं बन्धुभुता इत्यर्थः। जिगीवांसो न शूरा जयशीलाः शूरा इवाभिद्यवोऽभिगतदीप्तयः किञ्च वरेयवो न मर्या वृतं वरं परस्मै प्रदातुमिच्छन्तो मनुष्या इव घृतप्रुष उदकसेक्तारः। उदक पूर्वं हि वराणि वसूनि दीयन्ते नियमेन। वृष्ट्युदकप्रदा इत्यर्थः। किञ्चाभिस्वर्तारोऽर्कं नार्कमर्चनीयं स्तोत्रमभिस्वर्तारोऽभितः शब्दयितारो वन्दिन इव सुष्टुभः सुशब्दाः॥४॥