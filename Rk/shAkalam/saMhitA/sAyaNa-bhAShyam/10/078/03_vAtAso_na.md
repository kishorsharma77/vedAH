+++
title = "०३ वातासो न"

+++

ये मरुतो वातासो न वायव इव धुनयः शत्रूणां कम्पयितारो जिगत्नवो गमनशीलाः। अत्र मारुते सूक्ते मरुतामेव दृष्टान्त कथनं सञ्चरण स्वभाववायुपदार्थतदभिमानिदेवताभेदेनाविरुद्धम् । तथग्नीनां न जिह्वा अग्नीनां ज्वाला इव विरोकिणो विरोचनशीलमुखाः। तथा वर्मण्वन्तो न योधाः कवचिनो योद्धार इव शिमीवन्तः शौर्यकर्मवन्तः। तथा पितॄणाम् न शंसाः पितॄणाम् जनकानां शंसा वाच इव सुरातयः सुदानाः। एवं महानुभावा ते मरुतोऽस्मद्यज्ञमागच्छन्तु॥३॥