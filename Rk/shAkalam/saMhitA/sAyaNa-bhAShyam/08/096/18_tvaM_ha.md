+++
title = "१८ त्वं ह"

+++

त्वङ्खलु त्यत् तत्कर्मकृतवानसि । किन्तत् हे वृषभ कामानां वर्षितरिन्द्र चर्षणीनां यष्टृणां मनुष्याणां भावितानां वृत्राणां उपद्रवाणां घनोहन्ता । अमुर्त्यर्थेपि छ्न्दोविषयत्वान्निपातनम् । तादृशस्त्वं तविषः प्रवृद्धोबलवान्वा बभूथ बभूविथ । बभूथाततन्थेति इडभावोनिपात्यते । ततस्त्वं तस्तभानान् असुरैर्विरुध्यमानाः सिन्धून् सप्तगङ्गाद्यानदीः सरणायासृजः पश्चात् त्वन्दासपत्नीः दासाउपक्षपयितारः शत्रवः तेपतयः स्वामिनो- यासान्ताः । नित्यंसपत्न्यादिष्वित्यत्र दासाच्चेत्युपसङ्ख्यानात् ङीप् । असुरस्वामिकाः अपः अजयः जितवानसि तानसुरान् जित्वा उदकानिच प्रासज इत्यर्थः ॥ १८ ॥