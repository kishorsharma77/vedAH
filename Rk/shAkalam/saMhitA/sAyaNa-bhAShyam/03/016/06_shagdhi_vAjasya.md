+++
title = "०६ शग्धि वाजस्य"

+++

सुभग शोभनधनोपेत हे अग्ने त्वमध्वरेऽस्माभिः क्रियमाणेऽस्मिन्नग्निष्टोमादिकर्मणि बृहतो महतः व्रभूतस्य प्रजावतोऽपत्योपेतस्य वाजस्यान्नस्य शग्चि । ईशिषे । तादृशमन्नमस्मिन्नध्वरेऽस्मभ्यं देहि । किञ्च तुविद्युम्न बहुधनयुक्त हे अग्ने मयोधुना । मय इति सुखनाम शेवृधं मय इति तन्नामसु पाठात् । तद्दानाद्युपयोगहेतुतया सुखस्य भावकेनात एव यशस्वता कीर्तिमता भूयसातिप्रभूतेन रायैवं विधेन धनेनास्मान् संसृज । संयोजय ॥ शग्धि । शक्लृ शक्ता वित्यस्य लोटि बहुलं छन्दसीति विकरणस्य लुक् । हुझल्भ्यो हेर्धिरिति धिरादेशः । हेरपित्त्वादुदात्तता । राया । ऊडिदमिति विभक्तेरुदात्तत्वम् । भूयसा । बहुशब्दात् द्विवचनविभज्योपपद इतीयसुन् । बहोरोपो भू च बहोरितीयसुनः सर्वस्य लोपे प्राप्त अदेः परस्य । पा. १-१-५४ । इति प्रत्ययस्यादेर्लोपो बहोर्भूरादेशश्च । नित्स्वरः । सृज । सृज विसर्गे । तुदादिः । लोटि रूपम् । निघातः । मयोघुना । भूसत्तायामित्यस्मादौणादिको डु प्रत्ययः । तुविद्युम्न । पादादित्वादनिघातः ॥ ६ ॥