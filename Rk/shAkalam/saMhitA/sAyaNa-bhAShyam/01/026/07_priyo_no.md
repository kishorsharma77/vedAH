+++
title = "०७ प्रियो नो"

+++

विश्पतिर्विशां प्रजानां पालको होता होमनिष्पादको मन्द्रो हृष्टो वरेण्यो वरणीयोऽग्निर्नोऽस्माकं प्रियोऽस्तु । वयमपि स्वग्नयः शोभनाग्नियुक्ताः सन्तस्तव प्रिया भूयास्मेति शेषः ॥ विश्पतिः ॥ पत्यावैश्वर्य इति पूर्वपदप्रकृतिस्वरे प्राप्ते परादिश्चन्दसि बहुलमित्युत्तरपदाद्युदात्तत्वम् । वरेण्यः । वृञ एण्यः (उ ३-९८) पृषादित्वादाद्युदात्तत्वम् । स्वग्नयः । बहुव्रीहौ नञ् सुभ्यामित्युत्तरपदान्तोदात्तत्वं ॥ ७ ॥