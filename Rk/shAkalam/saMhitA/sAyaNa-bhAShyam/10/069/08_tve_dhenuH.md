+++
title = "०८ त्वे धेनुः"

+++

हे जातवेदो जातप्रज्ञाग्ने त्वे त्वयि सुदुघा सुष्ठु पयसो दोग्ध्री काचिद्धोमसाधनभुता धेनुरस्ति। कीदृशी। असश्चतेव सङ्गवर्जितेनेवैकत्र स्थित्यभावात्कुत्रापि न संयुक्तेनादित्येन समना सङ्गता सबर्धुगमृतं दुहाना। गोरूपा माध्यमिका वाग्वैद्युते त्वय्यस्तिति भावः। तादृशस्त्वं नृभिः कर्मनेतृभिर्दक्षणावद्भिरृत्विग्भ्यो देयत्वेन तद्वद्भिर्देवयद्भिर्देवकामैः सुमित्रेभिरस्माभिरिध्यसे हविर्भिर्दीप्यसे॥८॥