<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;आरण्यकम् द्राविडपाठे on वेदे विश्वासटिप्पन्यः</title>
    <link>https://vishvAsa.github.io/vedAH/yajuH/taittirIyam/AraNyakam/</link>
    <description>Recent content in &#43;आरण्यकम् द्राविडपाठे on वेदे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/vedAH/yajuH/taittirIyam/AraNyakam/index.xml" rel="self" type="application/rss+xml" />
    <item>
      <title>दुष्परिग्रहः दुर्याजनम्</title>
      <link>https://vishvAsa.github.io/vedAH/yajuH/taittirIyam/AraNyakam/duShparigrahaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/AraNyakam/duShparigrahaH/</guid>
      <description>अनापदि रिच्य॑त +++(=रिक्तो भवति)+++ इव॒ वा ए॒ष प्रेव +++(परलोकेऽपि)+++ रि॑च्यते॒, यो +++(अयोग्यं)+++ या॒जय॑ति॒ प्रति॑ वा गृ॒ह्णाति॑।
या॒जयि॑त्वा प्रतिगृ॒ह्य वा ऽन॑श्न॒न् त्रिः स्वा॑ध्या॒यव्ँ वे॒दमधी॑यीत।
त्रिरा॒त्रव्ँ वा॑ सावि॒त्रीङ् गा॑य॒त्रीम॒न्वाति॑रेचयति।
 आपदि दु॒हे ह॒ वा ए॒ष छन्दाꣳ॑सि॒, यो +++(आपदि)+++ या॒जय॑ति।
स्तुतिः, अनशनम् स येन॑ यज्ञक्र॒तुना॑ या॒जये॒त् सो ऽर॑ण्यं प॒रेत्य॑ शुचौ दे॒शे स्वा॑ध्या॒यम् ए॒वैन॒म्+++(=तदेव यज्ञक्रतुम्)+++ अधी॑यन्न् आसी॒त।
तस्या॒नश॑नन् दी॒क्षा। स्था॒नमु॑प॒सदः॒। आस॑नꣳ सु॒त्या+++(=अभिषवः सोमस्य)+++। वाग् जु॒हूर् मन॑ उप॒भृद्। धृ॒तिर् ध्रु॒वा। प्रा॒णो ह॒विस्। सामा॑ध्व॒र्युस्, स वा ए॒ष य॒ज्ञः प्रा॒णद॑क्षि॒णो ऽन॑न्तदक्षिण॒स् समृ॑द्धतरः। (20) ॥ 17 ।</description>
    </item>
    
    <item>
      <title>नियत-यज्ञ-प्रशंसा</title>
      <link>https://vishvAsa.github.io/vedAH/yajuH/taittirIyam/AraNyakam/niyata-yajJNa-prashaMsA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/AraNyakam/niyata-yajJNa-prashaMsA/</guid>
      <description>सह॒ वै दे॒वाना॒ञ् चासु॑राणाञ् च य॒ज्ञौ प्रत॑तावास्ताव्ँ, व॒य२ꣳ स्व॒र्गल्ँ लो॒कमे॑ष्यामो, व॒यमे॑ष्याम॒ इति।
ते ऽसु॑रास् स॒न्नह्य॒ सह॑सै॒वाच॑रन्।
ब्रह्म॒चर्ये॑ण॒ तप॑सैव दे॒वाः।
तेऽसु॑रा अमुह्य॒२ꣳ॒स्, ते न प्राजा॑न॒२ꣳ॒स्, ते परा॑ऽभव॒न्, ते न स्व॒र्गल्ँ लो॒कमा॑य॒न्।
प्रसृ॑तेन॒ वै य॒ज्ञेन॑ दे॒वास् स्व॒र्गल्ँ लो॒कमा॑य॒न्।
न प्रसृ॑ते॒नासु॑रा॒न् परा॑भावय॒न्।</description>
    </item>
    
    <item>
      <title>यज्ञोपवीतम्</title>
      <link>https://vishvAsa.github.io/vedAH/yajuH/taittirIyam/AraNyakam/yajJNopavItam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/AraNyakam/yajJNopavItam/</guid>
      <description>प्रसृ॑तो ह॒ वै य॑ज्ञोपवी॒तिनो॑ य॒ज्ञो, ऽप्र॑सृ॒तो ऽनु॑पवी॒तिनः।
यत्किञ् च॑ ब्राह्म॒णो य॑ज्ञोपवी॒त्य् अधी॑ते॒ यज॑त ए॒व तत्।
तस्मा॑द् यज्ञोपवी॒त्य् ए॑वाधी॑यीत या॒जये॒द् यजे॑त वा।
य॒ज्ञस्य॒ प्रसृ॑त्या॒ अजि॑न॒व्ँ वासो॑ वा दक्षिण॒त उ॑प॒वीय॒ दक्षि॑णं बा॒हुम् उद्-ध॑र॒ते, ऽव॑ धत्ते स॒व्यमिति॑ यज्ञोपवी॒तम् ए॒तद् ए॒व।
विप॑रीतं प्राचीनावी॒तꣳ स॒व्ँवीतं॑ मानु॒षम् । 1 ।</description>
    </item>
    
    <item>
      <title>सन्ध्या-वन्दनम्</title>
      <link>https://vishvAsa.github.io/vedAH/yajuH/taittirIyam/AraNyakam/sandhyA-vandanam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/AraNyakam/sandhyA-vandanam/</guid>
      <description>रक्षाꣳ॑सि॒ ह वा॑ पुरोऽनुवा॒के तपोग्र॑मतिष्ठन्त।
तान् प्र॒जाप॑तिर् व॒रेणो॒पाम॑न्त्रयत।
तानि॒ वर॑मवृणीत - &amp;ldquo;आदि॒त्यो नो॒ योद्धा॒&amp;rdquo; इति।
तान् प्र॒जाप॑तिर् अब्रवी॒द् - &amp;ldquo;योध॑य॒ध्वमि&amp;quot;ति।
तस्मा॒द् उत्ति॑ष्ठन्त॒ꣳ॒ ह वा॒ तानि॒ रक्षाꣳ॑स्यादि॒त्यय्ँ योध॑यन्ति॒ याव॑दस्त॒मन्व॑गा॒त्।
अर्घ्यम् तानि॑ ह॒ वा ए॒तानि॒ रक्षाꣳ॑सि गायत्रि॒याऽभि॑मन्त्रिते॒नाम्भ॑सा शाम्यन्ति।
तदु॑ ह॒ वा ए॒ते ब्र॑ह्मवा॒दिनः॑ पू॒र्वाभि॑मु॒खाः स॒न्ध्याया॑ङ्गायत्रि॒याऽभि॑मन्त्रिता॒ आप॑ ऊ॒र्ध्वं विक्षि॑पन्ति।
ता ए॒ता आपो॑ व॒ज्रीभू॒त्वा तानि॒ रक्षाꣳ॑सि म॒न्देहारु॑णे द्वी॒पे प्रक्षि॑पन्ति।
प्रदक्षिणीकरणम् यत् प्र॑दक्षि॒णं प्रक्र॑मन्ति॒, तेन॑ पा॒प्मान॒मव॑धून्वन्ति।
ब्रह्म-भावनम् उ॒द्यन्त॑मस्त॒य्ँयन्त॑मादि॒त्यम॑भिध्या॒यन् कु॒र्वन् ब्रा॑ह्म॒णो वि॒द्वान्थ् स॒कलं॑ भ॒द्रम॑श्नुते।
असावा॑दि॒त्यो ब्र॒ह्मेति॒ ब्रह्मै॒व सन्ब्रह्मा॒प्येति॒ य ए॒वव्ँ वेद॑ ।2।</description>
    </item>
    
  </channel>
</rss>
