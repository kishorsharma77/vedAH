+++
title = "०३ घृषुः श्येनाय"

+++

घृषुर्घर्षयिता दीप्तो वा स्वासु स्वकीयास्वासु यजमानलक्षणासु प्रजासु वंसगो वननीयगतिः एवंभुत इन्द्रः कृत्वने कर्मणां कर्त्रे। करोतेरन्येभ्योऽपि दृश्यन्त इति क्वनिप्। श्येनाय सुपर्नाय तार्क्ष्यपुत्राय मह्यमृशयेऽहीशुवोऽहीनव्यापनानहीनवृद्धीन्वास्मदीयान्पुत्रादीनव दीधेत्। दीपयतु। दीधीङ् दीप्तिदेवनयोः। अस्माच्छान्दसे लिङि व्यत्ययेन परस्मैपदम्। यद्वा। हे इन्द्र त्वदीयह् सोमो घृष्ट्यादिगुणयुक्तह् सन् दीप्यत इति योज्यम्॥३॥