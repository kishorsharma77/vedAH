+++
title = "१० स तू"

+++

प्रजानन् सर्वं जानानः सोऽग्निर्देवभक्तं देवैर्देवनशीलैः स्तोतृभिः सम्भजनीयमस्याग्नेः सम्बन्धि यदुत्तमं रत्नं धनमस्ति तद्रत्नमच्छाभिमुख्येन तु क्शिप्रं नोऽस्मान्नयतु । प्रापयतु । अमृता मरण धर्मरहिता विश्वे सर्वे देवा धिया हविर्वहनलक्षनेन कर्मणा हेतुना यद्यमग्निमकृण्वन् हविषां प्रापयितरमकुर्वन् । यस्य चाग्नेर्द्यौः पिता पालयत्री जनिता जनयित्री च । अग्ने दिवः सूनुरसि प्रचेताः । ऋग्वे. ३-२५-१ । इति श्रवणात् । यद्वा । द्यौर्देवनशील आदित्यः पिता जनयिता च आदित्यादग्निरित्याम्नानात् । सत्यं यथार्थभूतं तमग्निमुक्शन् । घृताद्याहुतिभिरध्वर्व्यादयः सञ्चन्ति । देवभक्तम् । भज सेवायाम् । कर्मणि क्तः । त्रुतीया कर्मणीति पूर्वपदप्रकृतिस्वरः । उक्शन् । उक्ष सेचने । लङि रूपम् । बहुलं छन्दसीत्यडभावः ॥ १० ॥