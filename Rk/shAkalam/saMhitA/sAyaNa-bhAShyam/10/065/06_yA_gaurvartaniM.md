+++
title = "०६ या गौर्वर्तनिं"

+++

येयं मदीया पयः क्षीरादिकम् दुहाना व्रतनीराश्रयणपयः प्रदानेन कर्मणो नेत्री गौर्निष्कृतम् संस्कृतं वर्तनिमावासस्थानं यज्ञमवारतोऽवरनेनाप्रार्थनेनैव पर्येति परिगच्छति स्वयमेवागच्छति प्रब्रुवाना मया प्रस्तूयमाना सा गौर्दाशुषे हविर्दत्तवते वरुणाय देवेभ्योऽन्येभ्य इन्द्रादिभ्यश्च हविषान्नेन विवस्वते देवान्परिचरते मह्यं मां रक्षितुं दाशत्। पयः प्रयच्छतु। दाशृ दाने। लॆट्याअगमः। यद्वा गौरिति माध्यमिका वाक् या पय ऊर्जम् दुहाना सा नो मन्द्रेषमुर्जम् दुहाना। इ. ८-१००-११। इत्यादिशु दृष्टत्वात्। तत्परतया पुर्ववद्योज्यम्॥६॥