+++
title = "०४ यो होतासीत्प्रथमो"

+++

यो वैश्वानरोऽग्निर्देवजुष्तो दैवैः सेवितः प्रथमो मुख्यो होतासीत् अभूत् यं च वैश्वानराग्निं यजमाना वृणाना आज्येन समाञ्जन् समज्ञति जातवेदा जातप्रज्ञो जातधनो वा वैश्वानरोऽग्निः पतत्रि पतनशीलं पक्षिजातमित्वरं गमनशीलं सरीसृपादिकं स्थाः स्थावरं वृक्षादिरूपं च जगत्। स्थावरं जङ्गमं च यज्जगदित्यर्थः। श्वात्रं क्षिप्रमेवाकृणोत् अजनयत्। तथा च यास्कः। स पतत्रि चेत्वरं स्थावरं जङ्गमं च यत्तत्क्षिप्रमग्निरकरोज्जातवेदाः। नि. ५-३। इति॥४॥