<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;६ on वेदे विश्वासटिप्पन्यः</title>
    <link>https://vishvAsa.github.io/vedAH/yajuH/taittirIyam/saMhitA/vishvAsa-prastutiH/2/6/</link>
    <description>Recent content in &#43;६ on वेदे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/vedAH/yajuH/taittirIyam/saMhitA/vishvAsa-prastutiH/2/6/index.xml" rel="self" type="application/rss+xml" />
    <item>
      <title>परिधि-आघार-निधानम्</title>
      <link>https://vishvAsa.github.io/vedAH/yajuH/taittirIyam/saMhitA/vishvAsa-prastutiH/2/6/paridhi-AghAra-nidhAnam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/saMhitA/vishvAsa-prastutiH/2/6/paridhi-AghAra-nidhAnam/</guid>
      <description>परि॒धीन्परि॑ दधाति।
रक्ष॑सा॒म् अप॑हत्यै॒ स२ꣳ स्प॑र्शयति।
रक्ष॑सा॒म् अन्+अ॑न्ववचाराय॒ न पु॒रस्ता॒त् परि॑ दधात्य्, आदि॒त्यो ह्ये॑वोद्यन् पु॒रस्ता॒द् रक्षाँ॑स्य् अप॒हन्त्य्,
ऊ॒र्ध्वे स॒मिधा॒वा द॑धात्य् - उ॒परि॑ष्टादे॒व रक्षा॒ँ॒स्य् अप॑ हन्ति।
यजु॑षा॒ ऽऽन्यान्, तू॒ष्णीम् अ॒न्याम्। मि॑थुन॒त्वाय॒ द्वे आ द॑धाति।
द्वि॒पाद् यज॑मान॒ᳶ प्रति॑ष्ठित्यै ब्रह्मवा॒दिनो॑ वदन्ति।
विस्वरपाठः परिधीन्परि दधाति रक्षसामपहत्यै स२ꣳ स्पर्शयति। रक्ष॑सा॒मन॑न्ववचाराय॒ न पु॒रस्ता॒त्परि॑ दधात्यादि॒त्यो ह्ये॑वोद्यन्पु॒रस्ता॒द्रक्षाँ॑स्यप॒हन्त्यू॒र्ध्वे स॒मिधा॒वा द॑धात्यु॒परि॑ष्टादे॒व रक्षा॒ँ॒स्यप॑ हन्ति॒ यजु॑षा॒न्यान्तू॒ष्णीम॒न्याम्मि॑थुन॒त्वाय॒ द्वे आ द॑धाति द्वि॒पाद्यज॑मान॒ᳶ प्रति॑ष्ठित्यै ब्रह्मवा॒दिनो॑ वदन्ति॒ [32]</description>
    </item>
    
    <item>
      <title>बहिःपरिधिर् हविः</title>
      <link>https://vishvAsa.github.io/vedAH/yajuH/taittirIyam/saMhitA/vishvAsa-prastutiH/2/6/bahiH-paridhir_haviH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/saMhitA/vishvAsa-prastutiH/2/6/bahiH-paridhir_haviH/</guid>
      <description>अ॒ग्नेस्त्रयो॒ ज्यायाँ॑सो॒ भ्रात॑र आस॒न्। ते दे॒वेभ्यो॑ ह॒व्यव्ँ वह॑न्त॒ᳶ प्रामी॑यन्त।
सो॑ऽग्निर् अ॑बिभेद् - इ॒त्थव्ँ वाव स्य आर्ति॒मारि॑ष्य॒तीति॑।
स निला॑यत। सो॑ऽपᳶ प्रावि॑श॒त्।
तन् दे॒वता॒ᳶ प्रैष॑म् ऐच्छ॒न्। तम् मत्स्य॒ᳶ प्राब्र॑वी॒त्।
तम् अ॑शपद् -धि॒याधि॑या त्वा वध्यासु॒र्, यो मा॒ प्रावो॑च॒ इति॑। तस्मा॒न् मत्स्य॑न् धि॒याधि॑या+++(=?)+++ घ्नन्ति श॒प्तः।
हि तम् अन्व॑विन्द॒न्। तम॑ब्रुव॒न्न् - &amp;ldquo;उप॑ न॒ आ व॑र्तस्व। ह॒व्यन् नो॑ व॒हे&amp;quot;ति॑।
सो॑ ऽब्रवी॒द्- वर॑व्ँवृणै। यद् ए॒व गृ॑ही॒तस्याहु॑तस्य बहिᳶपरि॒धि स्कन्दा॒त्, तन् मे॒ भ्रातॄृ॑णाम् भाग॒धेय॑म् अस॒दिति॑।
तस्मा॒द् यद्गृ॑ही॒तस्याहु॑तस्य बहिᳶपरि॒धि स्कन्द॑ति॒, तेषा॒न् तद्भा॑ग॒धेय॒न् ताने॒व तेन॑ प्रीणाति।</description>
    </item>
    
    <item>
      <title>विधिश्रद्धे कर्मसु</title>
      <link>https://vishvAsa.github.io/vedAH/yajuH/taittirIyam/saMhitA/vishvAsa-prastutiH/2/6/vidhi-shraddhA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/saMhitA/vishvAsa-prastutiH/2/6/vidhi-shraddhA/</guid>
      <description>सायणो ऽत्र।
विधिश्रद्धे दे॒वा वै य॒ज्ञस्य॑ +++(हविषां तत्तद्देवाय)+++ स्वगा+++(=स्वगत)+++क॒र्तार॒न् नावि॑न्द॒न्।
ते श॒य्ँयुम् बा॑र्हस्प॒त्यम् अ॑ब्रुवन्न् &amp;ldquo;इ॒मन् नो॑ य॒ज्ञ२ꣳ स्व॒गा कु॒र्वि&amp;quot;ति॑।
सो॑ऽब्रवी॒द् वर॑व्ँ वृणै। &amp;ldquo;यद् ए॒वाब्रा॑ह्मणो॒क्तो ऽश्र॑द्दधानो॒ यजा॑तै॒, सा मे॑ य॒ज्ञस्या॒शीर्+++(=फलम्)+++ अ॑स॒दि&amp;quot;ति॑।
तस्मा॒द् यदब्रा॑ह्मणो॒क्तो ऽश्र॑द्दधानो॒ यज॑ते - श॒य्ँयुमे॒व तस्य॑ बार्हस्प॒त्यय्ँ य॒ज्ञस्या॒शीर् ग॑च्छति ।
ब्राह्मणेषु नयः &amp;ldquo;ए॒तन् ममे&amp;quot;त्य॑ब्रवी॒त्, &amp;ldquo;किम्मे॑ प्र॒जायाः॑?&amp;rdquo; इति॒ +++(शंयुः)+++।
+++(देवाः-)+++ &amp;quot; +++(ब्राह्मणं)+++ यो॑ ऽपगु॒रातै॑ +++(=ताडनाभिनयः)+++ श॒तेन॑ +++(निष्कानां त्वत्प्रजा)+++ यातया॒द्,
यो नि॒हन॑त् +++(=ताडयेत्)+++ स॒हस्रे॑ण यातया॒द्,
यो +++(ताडनेन)+++ लोहि॑तङ् क॒रव॒द् - याव॑तᳶ प्र॒स्कद्य॑ पाँ॒सून्त् स॑ङ्गृ॒ह्णात्, ताव॑तस् सव्ँवत्स॒रान् पि॑तृलो॒कन् न प्र जा॑ना॒दि&amp;quot;ति॑।</description>
    </item>
    
  </channel>
</rss>
