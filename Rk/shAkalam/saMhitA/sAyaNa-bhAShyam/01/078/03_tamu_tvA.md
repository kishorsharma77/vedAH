+++
title = "०३ तमु त्वा"

+++

हे अग्ने वाजसातमं वाजानामन्नानामतिशयेन सनितारं दातारं तमेव त्वा त्वामङ्गिरस्वत् । अङ्गिरस इव हवामहे । आह्वयामः । शिष्टं गतं ॥ वाजसातमम् । षणु दाने । जनसनखनक्रमगमो विट् । विड्वनोरनुनासिकस्यादित्यात्वम् । अतिशयेन वाजसा वाजसातमः । तमपः पित्त्वादनुदात्तत्वे कृदुत्तरपदप्रकृतिस्वर एव शिष्यते । अङ्गिरस्वत् । तेन शुल्यमिति वतः । नभोऽङ्गिरोमनुषां वत्युपसङ्ख्यानम् । पा १-४-१८-३ । इति भत्वेन पदत्वाभावाद्रुत्वाद्यभावः ॥ ३ ॥