<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०७ उपनयनप्रकरणम् on वेदे विश्वासटिप्पन्यः</title>
    <link>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/</link>
    <description>Recent content in &#43;०७ उपनयनप्रकरणम् on वेदे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/index.xml" rel="self" type="application/rss+xml" />
    <item>
      <title>१० ०१</title>
      <link>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/10_01/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/10_01/</guid>
      <description>सूत्रम् उपनयनं व्याख्यास्यामः।
अनाकुलावृत्तिः येन आचार्यकुलमुपनीयते कुमारः तदुपनयनं नाम कर्म श्रौतः पुरुषसंस्कारः । &amp;ldquo;गर्भाष्टमेषु ब्राह्मणमुपनयीत&amp;rdquo; इति वक्ष्यमाणेनैवोपनयनाधिकारे सिद्धे प्रतिज्ञाकरणं प्राधान्यख्यापनार्थम् । यथा &amp;ldquo;अग्न्याधेयं व्याख्यास्याम&amp;rdquo; (आप. श्रौ. ५.१.१.) इत्यादौ । कथं पुनरुपनयनस्य प्राधान्यम्? यस्मादनुपनीतस्य श्रौतस्मार्तेषु सर्वेषु कर्मस्वनधिकारः । उपनयने तु गर्भाधानादिभिरसंस्कृतस्यानधिकारः । यत्र ब्रह्मचारिधर्माः सामयाचारिकेषु तत्रैवोपनयनेऽप्युच्यमाने सर्वचरणार्थता स्यात् । इष्यते चास्मदीयानामेवायं कल्पः । तस्मादत्रोपदेशः ॥१॥
गृह्यतात्पर्यदर्शनम् उपनयनमिति कर्मनामधेयम् । कुमारस्याचार्यसमीपनयनमस्मिन् कर्मणीति, पङ्कजादिवत् । विर्विस्तरार्थः । आङ् बलवदर्थः । चक्षिङोऽत्र व्यक्तवागर्थस्य ख्याञादेशात् व्याख्यास्याम इति रूपम् । तथा चायमर्थः उपनयनाख्यं कर्म वैकल्पिककल्पोक्त्या विस्तृतं बलवत्प्रमाणोपपन्नं असाधारणैश्शब्दैर्वक्ष्याम इति । इयं च प्रतिज्ञा श्रोतृजनमनोऽवधारणार्था । केचित्–दैवादेर्विघ्नात् पूर्वैर्निषेकादिभिरसंस्कृतस्याप्युपनयनं भवत्येव । न तूपनयनासंस्कृतस्य उत्तराणि श्रौतस्मार्तानीत्येवमुपनयनप्राधान्यज्ञापनार्था प्रतिज्ञा । किञ्च गृह्योपदिष्टकर्मसु गृहस्थस्यैवाधिकारो न ब्रह्मचारिण इत्येवंरूपं विशेषं ज्ञापयितुमप्रतिज्ञं विवाहमुपदिश्य उपनयनकल्पोपदेशः सप्रतिज्ञः क्रियते । अस्य च कल्पस्य धर्मशास्त्रे &amp;ldquo;उपनयनं विद्यार्थस्य&amp;rdquo; (आप.</description>
    </item>
    
    <item>
      <title>१० ०२</title>
      <link>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/10_02/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/10_02/</guid>
      <description>सूत्रम् गर्भाष्टमेषु ब्राह्मणमुपनयीत।
अनाकुलावृत्तिः यस्मिन् वर्षे गर्भो भूत्वा शेते तद्वर्षं गर्भशब्देनोच्यते तदष्टमं येषां तानीमानि गर्भाष्टमानि वर्षाणि । बहुवचनं सौरादिभेदेन वर्षाणं भिन्नत्वात् ।
अपर आह– जन्मप्रभृति सप्तानां वर्षाणां गर्भमष्टमं भवति । तेन सप्तस्वपि वर्षेषूपनयनं चोद्यते । तत्र चतुर्षु वर्षेष्वयोग्यत्वात् चौलादि-संस्कारान्तर-विरोधाच् च पञ्चमादिषु त्रिषूपनयनमिति । अत्र षष्ठसप्तमयोः काम्यम् उपनयनम्, अष्टमे नित्यमित्य् अयं विशेषो न स्यात् । सर्वत्र नित्यम् एव स्यात् ।
किंच पञ्चमे षष्ठे वा वर्षे वर्तमाने कथं गर्भवर्षमष्टमं भवति । नह्य् असत्य-पूरणीयेषु पूरणत्वम् उपपद्यते । तस्मात् सप्तमे वर्तमान एव गर्भ-वर्षम् अष्टमं भवति । तस्माद् अविवक्षितं बहुवचनम् ।</description>
    </item>
    
    <item>
      <title>१० ०३</title>
      <link>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/10_03/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/10_03/</guid>
      <description>सूत्रम् गर्भैकादशेषु राजन्यं गर्भद्वादशेषु वैश्यम्।
अनाकुलावृत्तिः +++(सम्पादकटिप्पानी - &amp;ldquo;सूत्रमेतद् अग्रिमे व्याख्यातम्&amp;rdquo; )+++
गृह्यतात्पर्यदर्शनम् +++(सम्पादकटिप्पानी - &amp;ldquo;सूत्रमेतद् अग्रिमे व्याख्यातम्&amp;rdquo; )+++</description>
    </item>
    
    <item>
      <title>१० ०४</title>
      <link>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/10_04/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/10_04/</guid>
      <description>सूत्रम् वसन्तो ग्रीष्मश् शरद् इत्य् ऋतवो वर्णानुपूर्व्येण।
अनाकुलावृत्तिः उदगयने वसन्त-नियमः ब्राह्मणस्य । क्षत्रियस्यापवादो नियमो वा । वैश्यापवादः पूर्वपक्षादयस्तु स्थिता एव ।
वर्षाण्य् ऋतवश्च विधीयन्ते इह सामयाचारिकेषु च । तत्र सामयाचारिकेषु विधानं सर्व-चरणार्थम् । इह विधानं वर्ण-नियमार्थम् । शास्त्रान्तर-दृष्टानां कालान्तराणाम् इह प्रवृत्तिर् मा भूद् इत्य् एवं ब्रुवन्न् एतत् ज्ञापयति - चौलादिषु शास्त्रान्तर-दृष्टोऽपि कालः पक्षे भवतीति ॥४॥+++(5)+++
गृह्यतात्पर्यदर्शनम् उभयत्रापि कपिञ्जलन्यायेन बहुवचनस्य त्रित्वम् एवार्थः ॥३॥
ऋतवो वसन्तादयस्(१) त्रयो ब्राह्मणादि-वर्ण-क्रमेणोपनयनस्य काला भवन्ति । अयं चर्तु-विधिस् सामान्य-विधि-प्राप्तोदगयनस्य यथार्हं नियमापवादार्थः । पूर्व-पक्षादिस् तु भवत्य् एव ।</description>
    </item>
    
    <item>
      <title>१० ०५</title>
      <link>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/10_05/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/10_05/</guid>
      <description>सूत्रम् ब्राह्मणान् भोजयित्वाशिषो वाचयित्वा कुमारं भोजयित्वाऽनुवाकस्य प्रथमेन यजुषाऽपः संसृज्योष्णाश् शीतास्वानीयोत्तरया शिर उनत्ति।
अनाकुलावृत्तिः अथोपनयनविधिः–पूर्वेद्युर्नान्दीश्राद्धम् । ततः श्वोभूते ब्राह्मणान् भोजयित्वा तैराशिषो वाचयति–पुण्याहं स्वस्यृद्धं इति । ततः कुमारं भोजयेत् । एवमन्तं पित्रादेः कर्म । अथाचार्यः उष्णाश्शीताश्चापः संसृजति । अनुवाकस्योत्तरस्य प्रथमेन यजुषा &amp;ldquo;उष्णेनवाय&amp;quot;वित्येतेन । संसृजंश्चोष्णाश्शीतास्वानयति, न शीता उष्णासु । ततस्ताभिरद्भिः कुमारस्य शिर उनत्ति क्लेदयति**–उत्तरयर्चा** &amp;ldquo;आप उन्दन्त्वि&amp;quot;त्येतया । उत्तरेण यजुषेत्येव सिद्धे अनुवाकस्य प्रथमेन यजुषेत्युक्तं संज्ञाकरणार्थम् । तेन उष्णेन वायवुदकेनेत्येष इत्यत्रानुवाकस्य ग्रहणं भवति । अन्यथा संशयः स्यात्–अनुवाको मन्त्रा वेति । उष्णाश्शीतास्वानीयेत्येव सिद्धे संसृज्येतिवचनं सर्वार्थत्वप्रदर्शनार्थम् । अत्मनश्च नापितस्य च या उन्दनार्थास्ताः संसृजति तच्चान्येषां व्यक्तम्–नापितं शिष्यात्–शीतोष्णाभिरद्भिरबर्थं कुर्वाणोऽक्षण्वन् कुशलीकुर्विति ॥ (आश्व.</description>
    </item>
    
    <item>
      <title>१० ०६</title>
      <link>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/10_06/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/10_06/</guid>
      <description>सूत्रम् त्रींस्त्रीन् दर्भानन्तर्धायोत्तराभिश् चतसृभिः प्रतिमन्त्रं प्रतिदिशं प्रवपति।
अनाकुलावृत्तिः प्रवपति प्रथमं वपति वपनं प्रारभत इत्यर्थः । तेन पूर्वं मन्त्रवद् वपनं करोत्याचार्यः पश्चान् नापित इत्य् उक्तं भवति ।
तत्रायं प्रयोगः – कुमारस्य शिरसि प्राच्यां दिशि त्रीन् दर्भान् अन्तर्धाय &amp;ldquo;येनावपद्&amp;rdquo; इत्येतया प्रच्छिनत्ति क्षुरेण ।
असाव् इत्यस्य स्थाने तस्य नाम प्रथमया विभक्त्या गृह्णाति । यथा असाव् अयं यज्ञदत्तशर्मा । एवं सर्वत्रादसः प्रयोगे नाम निर्देष्टव्यम् ।
प्रच्छिद्य् आनडुहे शकृत्-पिण्डे यवमति केशान् प्रक्षिपति ।
अथाप उपस्पृश्य तथैव दक्षिणस्यां दिशि &amp;ldquo;येन पूषे&amp;quot;ति ।</description>
    </item>
    
    <item>
      <title>१० ०७</title>
      <link>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/10_07/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/10_07/</guid>
      <description>सूत्रम् वपन्तमुत्तरयानुमन्त्रयते दक्षिणतो माता ब्रह्मचारी वा।
अनाकुलावृत्तिः एवमाचार्येण प्रतिदिशं प्रवपने कृते नापितस् तस्य केशान् वपति संसृष्टाभिर् एवाद्भिर् अबर्थं कुर्वाणः । तं नापितं वपन्तमुत्तरयर्चा &amp;ldquo;यत् क्षुरेणेत्येतया&amp;rdquo;ऽनुमन्त्रयत आचार्यः ॥७॥
गृह्यतात्पर्यदर्शनम् दक्षिणत उपविश्य कुमारस्य माता ब्रह्मचारी वा कश्चित् &amp;ldquo;यत् क्षुरेण&amp;rdquo; इत्येतया वपन्तमाचार्यम् अनुमन्त्रयते । कस्मादेवं सूत्रच्छेदः? उच्यते । अस्य कुमारस्यायुर् मा प्रमोषीरिति मध्यमपुरुषलिङ्गके ऽनुमन्त्रणे वपनव्यापृताचार्यकर्तृकत्वविरोधात् । मातृब्रह्मचारिव्यतिरिक्तस्य प्रकृतस्याभावात् ॥७॥</description>
    </item>
    
    <item>
      <title>१० ०८</title>
      <link>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/10_08/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/10_08/</guid>
      <description>सूत्रम् आनडुहे शकृत्पिण्डे यवान्निधाय तस्मिन् केशानुपयम्योत्तरयोदुम्बरमूले दर्भस्तम्बे वा निदधाति।
अनाकुला अथ कुमारस्य माता ब्रह्मचारी वा कश्चित् तस्य दक्षिणत उपविश्य कस्मिश्चित् पात्रे आनडुहं शकृत्पिण्डं कृत्वा यवांश्च तस्मिन् पिण्डे निधाय तस्मिन् केशानुपयच्छति उपगृह्णाति यथा भूमौ न पतन्ति तथा सर्वानुपयम्य ततस् तान् केशान् उदुम्बरस्य वृक्षस्य मूले दर्भस्तम्बे वा निदधाति । उत्तरयर्चा &amp;ldquo;उप्त्वाय केशा&amp;quot;नित्येतया । यदि माता तामन्तो मन्त्रं वाचयति ॥८॥
गृह्यतात्पर्यदर्शनम् उपनयनस्य प्रकृतत्वान् माता ब्रह्मचारी वा &amp;ldquo;उप्त्वाय केशान्&amp;rdquo; इत्येतया आनडुहे शकृत्पिण्डे इत्यादि यथोपदेशं करोति । केचित्–आचार्यः पूर्वं वपनमारभते । ततो नापितस् संसृष्टाभिरेवाद्भिर् अबर्थं कुर्वन् केशान् प्रवपति । तं च वपन्तमुत्तरया आचार्योऽनुमन्त्रयते । दक्षिणतो मातेत्युक्तार्थमेवेति । तन्नैतद् वपनं नापितस् समापयतीत्यत्र वचनाभावात्, तत् कल्पनायां चानुपत्त्य् अभावात् । प्रशब्दस्य निपातस्य प्रमाणान्तरावगतार्थद्योतकत्वात्, उक्तसूत्रभेदेन स्ववाक्योक्तस्यैव मात्रादेरनुमन्त्रणकर्तृत्वोपपत्तेश्च ॥८॥</description>
    </item>
    
    <item>
      <title>१० ०९</title>
      <link>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/10_09/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/10_09/</guid>
      <description>सूत्रम् स्नातम् अग्नेर् उपसमाधानाद्य्-आज्यभागान्ते पालाशीं समिधम् उत्तरया ऽऽधाप्योत्तरेणाग्निं दक्षिणेन पदाऽश्मानम् आस्थापयत्य् आतिष्ठेति।
अनाकुला &amp;ldquo;स्नातं कुमारं शुचिवाससं बद्धशिखं यज्ञोपवीतम् आसञ्जति– (१)यज्ञोपवीतं परमं पवित्रमिति । ततस् तं यज्ञोपवीतिनं देवयजनम् उदानयती&amp;rdquo; (बौगृ.२-५.)ति बौधायनः । तस्य सर्वस्योपलक्षणं स्नातवचनम् ।
ततोऽग्नेर् उपसमाधानादि तन्त्रं प्रतिपद्यत आचार्यः । विवाहवद् अग्न्य्-उत्पत्तिः । शम्याः परिध्यर्थे । सकृत् पात्रप्रयोगः । वासो-मेखलादीनाम् अपि सह सादनम् । तत आज्यभागान्ते कुमारं पालाशीं समिधम् आधापयति उत्तरयर्चा &amp;ldquo;आयुर्दा देव&amp;rdquo; इत्येतया । कुमारो मन्त्रेण समिधम् आदधाति । तम् आचार्यः प्रयुङ्क्ते मन्त्रं च वाचयति, समिधं चाधापयति । देवताया अभिधेयत्वान्न मन्त्रलिङ्गविरोधः । अन्ये त्वाचार्यस्यैव मन्त्रप्रयोगमिच्छन्ति ।</description>
    </item>
    
    <item>
      <title>१० १०</title>
      <link>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/10_10/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/10_10/</guid>
      <description>सूत्रम् वासः सद्यःकृत्तोतमुत्तराभ्यामभिमन्त्र्योत्तराभिस्तिसृभिः परिधाप्य परिहितमुत्तरयाऽनुमन्त्रयते।
अनाकुला एकस्मिन्न् एवाहनि तन्तु-क्रिया वयनक्रिया च यस्य तत् सद्यःकृत्तोतं ।
एवंभूतं वास उत्तराभ्यां ऋग्भ्यां&amp;quot;रेवतीस्त्वे&amp;quot;त्येताभ्यां अभिमन्त्रयेत । ततस्त दुत्तराभिस्तिसृभिः &amp;ldquo;या अकृन्त&amp;quot;न्नित्येताभिः परिधापयति । आचार्यस्यैव मन्त्राः । वचनादेकमिति तिसृणामन्ते परिधापनम् । ततः तं परिहितवन्तं कुमारं आचार्यः उत्तरया&amp;rdquo; परीदं वास&amp;quot; इत्येतया अनुमन्त्रयते ॥१०॥
गृह्यतात्पर्यदर्शनम् वासः ** यच्छाण्यादि धर्मशास्त्रे विहितं ** तत्सद्यःकृत्तोतं सद्य एव छिन्नोतं, नान्यस्मिन्नहनि प्रशस्तेऽपि ।
केचितेकस्मिन्न् एवाहनि तन्तुक्रिया वयनक्रिया च यस्य, तत् सद्यःकृत्तोतम् इति ।
एवंभूतं&amp;quot;रेवतीस्त्वा&amp;quot; इति द्वाभ्यामभिमन्त्र्य&amp;quot;या अकृन्तन्&amp;quot; इत्येताभिस् तिसृभिः परिधाप्य परिहितं कुमारं &amp;ldquo;परीदं वासः&amp;rdquo; (२)इत्यनयाऽनुमन्त्रयते ॥१०॥</description>
    </item>
    
    <item>
      <title>१० ११</title>
      <link>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/10_11/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/10_11/</guid>
      <description>सूत्रम् मौञ्जीं मेखलां त्रिवृतां त्रिः प्रदक्षिणमुत्तराभ्यां परिवीयाजिनमुत्तरमुत्तरया।
अनाकुला अथ मेखलाम् उत्तराभ्यामृग्भ्यां &amp;ldquo;इयं दुरुक्ताद्&amp;rdquo; इत्येताभ्यां त्रिः प्रदक्षिणं परिव्ययति कुमारम् । स्वयमेव मन्त्रमुक्त्वा तं वाचयत्याचार्यः । मन्त्रलिङ्गात् त्रिवृत् मेखला मौञ्जी मुञ्जतृणैः कल्पिता । त्रिवृत् त्रिगुणा । त्रिवृतामिति छान्दसो दीर्घपाठः । ततो ऽजिनमुत्तरं वासः करोति उत्तरयर्चा । मित्रस्य चक्षुरित्येतया स्वयमेव मन्त्रमुक्त्वा । सामयाचारिकेषु वर्णविशिष्टा मेखलाविशेषाश्चोदिताः । इदं तु सर्ववर्णानां मौञ्जीप्राप्त्यर्थं वचनम् । अजिनविशेषास्तु सामयाचारिका इहापि प्रत्येतव्याः&amp;quot;कृष्णं ब्राह्मणस्ये&amp;quot;त्यादयः॥११॥
गृह्यतात्पर्यदर्शनम् मौञ्जींमुञ्जैः कल्पिताम् । त्रिवृतां त्रिवृतम् । दीर्घश्छान्दसः । मेखलां &amp;ldquo;इयं दुरुक्तात्&amp;rdquo; इत्येताभ्यां त्रिः प्रदक्षिणं परिव्ययति । त्रिवृतामिति च &amp;ldquo;शक्तिविषये दक्षिणावृत्तानाम् । ज्या राजन्यस्य&amp;rdquo;(आप.</description>
    </item>
    
    <item>
      <title>१० १२</title>
      <link>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/10_12/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/10_12/</guid>
      <description>सूत्रम् उत्तरेणाग्निं दर्भान् सँस्तीर्य तेष्व् एनम् उत्तरया ऽवस्थाप्योदकाञ्जलिम् अस्मा अञ्जलाव् आनीयोत्तरया त्रिः प्रोक्ष्योत्तरैर् दक्षिणे हस्ते गृहीत्वोत्तरैर् देवताभ्यः परीदायोत्तरेण यजुषोपनीय &amp;ldquo;सुप्रजा&amp;rdquo; इति दक्षिणे कर्णे जपति ॥
अनाकुलावृत्तिः अथाचार्यः उत्तरेणाग्निं दर्भान्त् संस्तीर्य तेष्व् एनं कुमारं उत्तरया &amp;ldquo;आगन्त्रा समगन्मही&amp;quot;त्येतया ऽवस्थापयति । कुमारस्य मन्त्रः आचार्यो वाचयति +++(मन्त्रलिङ्गविरोधो ऽस्मिन्न् अभिप्राये??)+++।
अवस्थाप्य स्वयं पश्चात् भूमाव् अवस्थाय स्वम् अञ्जलिम् उदकेन पूरयित्वा तम् अञ्जलिम् अस्मै कुमाराय प्रतिमुखं दर्भेष्व् अवस्थिताय प्रोक्षणार्थम् आनयति तस्याञ्जलौ । अस्मा इति चतुर्थी-निर्देशात् कुमारार्थो ऽयम् उदकाञ्जलिः ।</description>
    </item>
    
    <item>
      <title>११ ०१</title>
      <link>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/11_01/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/11_01/</guid>
      <description>सूत्रम् ब्रह्मचर्यमागामिति कुमार आह।
अनाकुलावृत्तिः सवित्रा प्रसूत इत्येवमन्तो मन्त्रः आहेति वचनं उच्चैः प्रयोगार्थम् ॥१॥
गृह्यतात्पर्यदर्शनम् व्यक्तम् ॥१॥</description>
    </item>
    
    <item>
      <title>११ ०२</title>
      <link>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/11_02/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/11_02/</guid>
      <description>सूत्रम् प्रष्टं परस्य प्रतिवचनं कुमारस्य।
अनाकुलावृत्तिः &amp;ldquo;को नामासी&amp;quot;त्येवमादयः चत्वारो मन्त्राः पृष्टप्रतिवचनार्थाः । तत्र यत्र पृष्टं तत आरभ्य कर्माचार्स्येत्यर्थः । प्रष्टमिति संप्रसारणाभावश्छान्दसः, अपपाठो वा । यत् प्रतिवचनं तत् कुमारस्य । असौशब्देषु नाम निर्दिशति कुमारः प्रथमया । आचार्यः संबुध्या कुमारस्य नाम । तत्र को नामासीत्याचार्यः । (१)यज्ञशर्मनामास्मीति कुमारः । कस्य ब्रह्मचार्यसि (२)श्रीयज्ञशर्मन् इत्याचार्यः, प्राणस्य ब्रह्मचार्यस्मि यज्ञशर्मेति कुमारः । (२)आहेत्यनुवृत्तेरुच्चैः प्रयोगः ॥२॥
गृह्यतात्पर्यदर्शनम् प्रष्टं प्रश्न इत्यर्थः । रूपं तु छान्दसम् । &amp;ldquo;को नामासी&amp;quot;त्यादिषु प्रश्नप्रतिवचनार्थेषु चतुर्षु मन्त्रेषु प्रष्टं परस्याचार्यस्य, प्रतिवचनं तु कुमारस्य । ततश्चैवं प्रयोगः–&amp;ldquo;को नामासि?</description>
    </item>
    
    <item>
      <title>११ ०३</title>
      <link>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/11_03/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/11_03/</guid>
      <description>सूत्रम् शेषं परो जपति।
अनाकुलावृत्तिः पृष्टप्रतिवचनादूर्ध्वं अनुवाकस्य यश् शेषः तं &amp;ldquo;एष ते देव सूर्ये&amp;quot;त्यादिकं पर आचार्यो जपति ॥३॥
गृह्यतात्पर्यदर्शनम् शेषम् अनुवाकशेषैकदेशं &amp;ldquo;विष्णुशर्मैष ते देव&amp;rdquo; इत्यादि &amp;ldquo;अनुसञ्चर विष्णुशर्मन्&amp;rdquo; इत्येवमन्तमाचार्यो जपति । &amp;ldquo;अध्वनामध्वपते&amp;rdquo; इत्यस्य प्रत्यगाशिषो वाचनविधानात् ॥३॥</description>
    </item>
    
    <item>
      <title>११ ०४</title>
      <link>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/11_04/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/11_04/</guid>
      <description>सूत्रम् प्रत्यगाशिषं चैनं वाचयति।
अनाकुलावृत्तिः तत्रैव शेषे या प्रत्यगाशीः &amp;ldquo;अध्वनामध्वपत&amp;rdquo; &amp;ldquo;इत्येवमाद्या&amp;rdquo; ताम् एनं कुमारं वाचयति ॥४॥
गृह्यतात्पर्यदर्शनम् आत्मगाम्याशीःफलं यस्मिन् मन्त्रे स प्रत्यगाशीः । जात्यभिप्रायमेकवचनम् । अध्वनामित्यारभ्य आ उपनयनसमाप्तेर् ये प्रत्यगाशिषो मन्त्राः&amp;quot;योगे योगे&amp;quot; इत्यादयः, तान् सर्वान् कुमारं वाचयति ॥४॥</description>
    </item>
    
    <item>
      <title>११ ०५</title>
      <link>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/11_05/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/11_05/</guid>
      <description>सूत्रम् उक्तमाज्यभागान्तम्।
अनाकुलावृत्तिः +++(सम्पादकटिप्पनी - &amp;ldquo;सूत्रमेतद् अग्रिमे सूत्रे व्याख्यातम्&amp;rdquo; )+++
गृह्यतात्पर्यदर्शनम् +++(सम्पादकटिप्पनी - &amp;ldquo;सूत्रमेतद् अग्रिमे सूत्रे व्याख्यातम्&amp;rdquo; )+++</description>
    </item>
    
    <item>
      <title>११ ०६</title>
      <link>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/11_06/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/11_06/</guid>
      <description>सूत्रम् अत्रैनमुत्तरा आहुतीर्हावयित्वा जयादि प्रतिपद्यते।
अनाकुलावृत्तिः आज्यभागान्तं तन्त्रं प्रागेवोक्तम् । अत्रेदानीम् एनं कुमारं उत्तरा एकादश प्रधानाहुतीर् हावयति &amp;ldquo;योगे योगे&amp;rdquo; इत्येवमाद्याः । उत्तरैर्मन्त्रैः कुमारो जुहोति । तमाचार्यः प्रयुङ्क्ते मन्त्रवाचनेन । द्वितीयचतुर्थयोरपि मन्त्रयोः कुमार एव वक्ता, देवताभिधानार्थत्वात् । अपर आह– लिङ्गविरोधादाचार्यो वक्ता कुमारस्तु (१)होतेति । प्रधानहोमेषु हावयित्वेति वचनात्(२) उपहोमेष्वाचार्य एव कर्ता ॥६॥
गृह्यतात्पर्यदर्शनम् इदमनुवादमात्रं मा भूदिति साध्याहारं व्याख्यायते । न केवलमध्वनामित्यारभ्य प्रत्यगाशिषो मन्त्रान् वाचयति । आज्यभागान्तमुक्त्वा ये पश्चात् प्रत्यगाशिषो मन्त्राः मेखलापरिव्ययणादिषूक्ताः &amp;ldquo;इयं दुरुक्तात्&amp;rdquo; इत्याद्यास् तानपि(३) स्वयमुक्तवा वाचयति । उक्तम् इति जात्यभिप्रायम् । इदं त्विह वक्तव्यं यासु मेखलापरिव्ययणादिषु कुमारप्रधानासु संस्कारक्रियासु ये प्रत्यगाशिषो मन्त्राः, तच्चोदकैराख्यातैः करणत्वेन चोदिताः क्रियाः तैर्मन्त्रैः कृत्वा पश्चाद्वाचयति । स्वतः करणमन्त्राणां क्रियागुणभूतैः कर्तृभिरेवोच्चार्यत्वात् । कुमारस्य चात्र संस्कार्यत्वेन प्राधान्यात् । यत्र पुनर्होमादिषु कुमारस्य गुणभाव एव, न संस्कार्यत्वं, तत्र तान् प्रत्यगाशिषो वाचयत्येव । केचित्—परिव्ययणादिष्वपि कुमारस्यैव मन्त्रः, परस्तु वाचयत्येवेति ॥५॥</description>
    </item>
    
    <item>
      <title>११ ०७</title>
      <link>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/11_07/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/11_07/</guid>
      <description>सूत्रम् परिषेचनान्तं कृत्वापरेणाग्निमुदगग्रं कूर्चं निधाय तस्मिन्नुत्तरेण यजुषोपनेतोपविशति।
अनाकुलावृत्तिः उत्तरेण यजुषा राष्ट्रभृदसीत्येतेन । परिषेचनान्तवचनमानन्तर्यार्थम् । केचित् सावित्रं नाम व्रतमस्मिन् काल उपाकुर्वन्ति । केचित् त्रिरात्रान्ते सावित्रीमनुब्रुवते । तदुभयमप्यनिष्टमाचार्यस्य । निधायेति वचनादाचार्य एव निधाने कर्ता, न माणवकः । अधिकारादेव सिद्धे उपनेतेति वचनमुत्तरार्थम् । पुरस्तात् प्रत्यङ्ङासीन इत्यत्र उपनेतुः पुरस्तात् यथा स्यात् अग्नेः पुरस्तात् मा भूत् इति । तथा दक्षिणेन पाणिना दक्षिणं पादमित्यत्रोपनेतुः पादो न माणवकस्य ॥७॥
गृह्यतात्पर्यदर्शनम् कूर्चं दर्भमयमासनम् । उत्तरेण यजुषा &amp;ldquo;राष्ट्रभृदसि&amp;rdquo; इत्यनेन । उपनेता आचार्यः । शेषं व्यक्तम् ॥७॥</description>
    </item>
    
    <item>
      <title>११ ०८</title>
      <link>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/11_08/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/11_08/</guid>
      <description>सूत्रम् पुरस्तात्प्रत्यङ्ङासीनः कुमारो दक्षिणेन पाणिना दक्षिणं पादमन्वारभ्याह&amp;quot;सावित्रीं भो अनुब्रूहि&amp;quot; इति ॥
अनाकुलावृत्तिः दर्भेष्वासीन इति गृह्यान्तरे । दक्षिणेनेति वचनमुभाभ्यामेवोभावित्ययं पक्षोऽत्र मा भूदिति । तेन सकुष्ठिकमुपसङ्गृह्णीयादित्ययं विशेषः प्रवर्तते ॥८॥
गृह्यतात्पर्यदर्शनम् उपनेतुः पुरस्तात् प्रायङ्मुखः आसीनः कुमारो दक्षिणेन पाणिना उपनेतुर् दक्षिणं पादं अन्वारभ्य उपसंगृह्य &amp;ldquo;सावित्रीं भो । अनुब्रूहि&amp;rdquo; इति प्रार्थयते ॥८॥</description>
    </item>
    
    <item>
      <title>११ ०९</title>
      <link>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/11_09/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/11_09/</guid>
      <description>सूत्रम् तस्मा अन्वाह तत्सवितुरिति।
अनाकुलावृत्तिः +++(सम्पादकटिप्पनी - &amp;ldquo;सूत्रमेतद् अग्रिमे सूत्रे व्याख्यातम्&amp;rdquo; )+++
गृह्यतात्पर्यदर्शनम् +++(सम्पादकटिप्पनी - &amp;ldquo;सूत्रमेतद् अग्रिमे सूत्रे व्याख्यातम्&amp;rdquo; )+++</description>
    </item>
    
    <item>
      <title>११ १०</title>
      <link>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/11_10/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/11_10/</guid>
      <description>सूत्रम् पच्छोऽर्धर्चशस्ततस्सर्वाम्।
अनाकुला तस्मा इति वचनात् कुमारस्य ग्रहणार्थमनुवचनम् । तेन त्रिष्वपि वचनेषु कुमारस्यानुग्रहणं भवति । अनुशब्दोऽनुग्रह द्योतनार्थः । अनुग्रहेणाह अन्वाहेति । तेन यद्यसमर्थः कुमारः तावत् वक्तुं ततो यथाशक्ति वाचयति । स्वयं विधिवत् पूर्वमुक्त्वा प्रथमं पच्छः पादेपादेऽवसानम् । द्वितीयमर्धर्चशः, ततस्सर्वामन्वाहेति । उत्तरमिति वक्तव्ये तत्सवितुरिति निर्देशः सावित्रीप्रदेशेषु सावित्र्या समित्सहस्रमादध्याद्(आप.ध.१-२७-१)इत्यादिषु अस्या एव ग्रहणं यथा स्यात् । यस्याः कस्याश्चित् सवितृदेवत्याया मा भूदित्येवमर्थम् । तत इति वचनादेतावदेवास्मिन्नहन्यनुवचनम् । एतैर्वचनैरग्रहणे कालान्तरेऽध्यापनम् ॥१०॥
गृह्यतात्पर्यदर्शनम् तस्मै कुमाराय ग्रहणार्थं &amp;ldquo;तत्सवितुर्वरेण्यम्&amp;rdquo; इत्येतामृचमाचार्योऽन्वाह । तत्र च सवितृदेवत्यामृचमनुब्रूहीत्यविशेषेण प्रार्थनायां कृतायामपि योयं &amp;ldquo;तत्सवितुरित्यन्वाह&amp;rdquo; इति नियमः स ज्ञापयति– धेनुपङ्कजादिशब्दवत् सावित्रीशब्दस्य यौगिकस्यापि &amp;ldquo;तत्सवितुर्वरेण्यम्&amp;rdquo; इत्यस्यामेव प्रयोगो नियतः, न तु &amp;ldquo;आसत्येन रजसा&amp;rdquo; इत्यादिष्वपीति । ततश्च धर्मशास्त्रे &amp;ldquo;सावित्रीं प्राणायामशः&amp;rdquo; (आप.</description>
    </item>
    
    <item>
      <title>११ ११</title>
      <link>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/11_11/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/11_11/</guid>
      <description>प्रस्तावः अथ तस्मिन्नेवानुवचने विशेषमाह—
सूत्रम् व्याहृतीर्विहृताः पादादिष्वन्तेषु वा तथार्धर्चयोरुत्तमां कृत्स्नायाम्।
अनाकुलावृत्तिः तत्रैवानुवचने विशेषः – प्रथमे वचने पादानां त्रयाणां आदिष्वन्तेषु वा तिस्त्रो व्याहृतयः क्रमेण वक्तव्याः ॥९॥ द्वितीय वचने अर्धचयोरादितः अन्ततो वा द्वे व्याहृती क्रमेण वक्तव्ये । तत उत्तमा शिष्यते सुवरिति । ताम् उत्तमां कृत्सनायां वचनेऽनुब्रूयादिति । तत्र प्रयोगः–प्रणवोऽग्रे वक्तव्यः । &amp;ldquo;ओंकारः स्वर्गद्वारम्, तस्मात् ब्रह्माध्येष्यमाणः&amp;rdquo;(आप.ध.१-१३-६.) इति वचनात् । ओं भूः तत्सवितुर्वरेण्यम् । ओं भुवः भर्गो देवस्य धीमहि । ओं सुवः धियो यो नः प्रचोदयात् । ओं भूः तत्सवितुर्वरेण्यं भर्गो देवस्य धीमहि । ओं भुवः धियो यो नः प्रचोदयात् । ओं सुवः तत्सवितुर्वेण्यं भर्गो देवस्य धीमहि धियो यो नः प्रचोदयात् ॥११॥</description>
    </item>
    
    <item>
      <title>११ १२</title>
      <link>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/11_12/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/11_12/</guid>
      <description>सूत्रम् कुमार उत्तरेण मन्त्रेणोत्तरमोष्टमुपस्पृशते।
अनाकुलावृत्तिः अथ तत्रैवासीनः कुमारः उत्तरेण मन्त्रेणा&amp;quot;वृधमसौ सोम्ये&amp;quot;त्यनेन स्वयम्उत्तरमोष्ठमुपस्पृशते । अप उपस्पृशति । ओष्ठयो र्द्वित्वात् उत्तरमिति विशेषणम् । मन्त्रग्रहणमुत्तरशब्दस्य दिग्वाचिताशङ्का मा भूदित्येवमर्थम् । मन्त्रे असावित्यनेन प्राणोऽभिधीयते नाचार्यो नापि (१)माणवकः । तेन नामनिर्देशो न कर्त्तव्यः ॥११॥
गृह्यतात्पर्यदर्शनम् आचार्यवाचितेन &amp;ldquo;अवृधमसौ सोम्य&amp;rdquo; इत्यनेन मन्त्रेण कुमारः स्वमुत्तरमोष्ठम् उपस्पृशति । छान्दसमात्मनेपदम् । असावित्यत्र च नास्ति नामग्रहणम्, प्राणाभिधानत्वात् । &amp;ldquo;श्यावान्तपर्यन्तावोष्ठावुपस्पृश्याचामेत्&amp;rdquo; (आप.ध.१-१६-१०.) इति वचनात् आचमनं तु कर्तव्यम् ॥१२॥</description>
    </item>
    
    <item>
      <title>११ १३</title>
      <link>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/11_13/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/11_13/</guid>
      <description>सूत्रम् कर्णावुत्तरेण ।
अनाकुलावृत्तिः उत्तरेण मन्त्रेण &amp;ldquo;ब्रह्मण आणी स्थ&amp;rdquo; इत्यनेन । सकृन्मन्त्रः । कर्णाविति द्विवचनयोगात् क्रमेणोपस्पर्शनम् ॥१३॥
गृह्यतात्पर्यदर्शनम् स एव युगपद्धस्तद्वयेन स्वीयौ कर्णौ स्पृशति । उत्तरेण &amp;ldquo;ब्रह्मण आणी स्थः&amp;rdquo; इति द्विवचनलिङ्गेन ॥१३॥</description>
    </item>
    
    <item>
      <title>११ १४</title>
      <link>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/11_14/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/11_14/</guid>
      <description>सूत्रम् दण्डमुत्तरेणाऽऽदत्ते।
अनाकुलावृत्तिः उत्तरेण मन्त्रेण &amp;ldquo;सुश्रवस्सुश्रवसम्&amp;rdquo; इत्यनेन ॥१४॥
गृह्यतात्पर्यदर्शनम् उत्तरेण &amp;ldquo;सुश्रवः&amp;rdquo; इत्यनेन ॥१४॥</description>
    </item>
    
    <item>
      <title>११ १५</title>
      <link>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/11_15/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/11_15/</guid>
      <description>सूत्रम् पालाशो दण्डो ब्राह्मणस्य नैय्यग्रोधस्स्कन्धजोऽवाङ्ग्रो राजन्यस्य बादर औदुम्बरो वा वैश्यस्य।
अनाकुलावृत्तिः राजन्यवैश्ययोः विशेषविधानादेव सिद्धे ब्राह्मणग्रहणं अयमपि विधिर्वणसंयुक्तो यथा स्यादिति । तेन &amp;ldquo;वार्क्षो दण्ड&amp;rdquo; इत्ययं विकल्पो ब्राह्मणस्यापि भवति । इतरथा राजन्यवैश्ययोरेव स्यात् तयोरेव वर्णसंयुक्त विधानमिति कृत्वा ॥१४॥ न्यग्रोधस्य विकारो नैय्यग्रोधः । स्कन्धे जातः स्कन्धजः । अवाचीनाग्रः अबाङग्रः । ङकारपाठश्छान्दसः ॥१५॥ बदर्या विकारो बादरः । वृक्षप्रकरमात् उदुम्बरो वृक्षः, न ताम्रम् ॥१६॥
गृह्यतात्पर्यदर्शनम् पालाशः पलाशवृक्षस्य विकारः । एवमुत्तरेष्वपि विग्रहः । स्कन्धे जातः स्कन्धजः । अवाङग्रः अवाचीनमग्रं यस्य दण्डस्य ॥१५॥</description>
    </item>
    
    <item>
      <title>११ १६</title>
      <link>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/11_16/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/11_16/</guid>
      <description>सूत्रम् वार्क्षो दण्ड इत्यवर्णसंयोगेनैक उपदिशन्ति।
अनाकुलावृत्तिः वृक्षस्य विकारो वार्क्षः । यज्ञियस्य वृक्षस्य इति कल्पान्तरे । पूर्वो विधिर्वणसंयुक्तः, अयं तु सर्वसाधारणो न केनचित् वर्णविशेषेण संयुज्यते । अत्र च सामयाचारिक एव दण्डविधिस्सर्वचरणार्थः सन्निहानूद्यते नैय्यग्रोधादिषु मन्त्रप्रापणार्थम् । अन्यथा पालाशस्यैव मन्त्रेणादानं स्यात् तूष्णीमन्येषाम् । &amp;ldquo;सुश्रवः&amp;rdquo; इत्यस्य पालाशाभिधानत्वात् । &amp;ldquo;देवा वै ब्रह्मन्नवदन्त तत् पर्ण उपाशृणोत् सुश्रवा वै नामेति&amp;rdquo;(तै.सं.३-५-७.) वार्क्षो दण्ड इत्वेतावतैव सिद्धे अवर्णसंयोगेनेति वचने कल्पान्तरयोरसंभेददर्शनार्थम्–यदि वर्णसंयुक्तः कल्पः प्रक्रान्तः स एवासमावर्तनात् कर्तव्य इति ॥१६॥
गृह्यतात्पर्यदर्शनम् वार्क्षः वृक्षस्य यज्ञियस्य विकारः, न तु वेणुवेत्रादेः । अवर्णसंयोगेन सर्ववर्णानामविशेषेण इत्येवा उपदिशन्ति । अत्र यद्यपि &amp;ldquo;तत् पर्ण उपाश्रृणोत् सुश्रवा वै नाम&amp;rdquo; (तै.</description>
    </item>
    
    <item>
      <title>११ १७</title>
      <link>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/11_17/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/11_17/</guid>
      <description>सूत्रम् स्मृतं च म इत्येतद्वाचयित्वा गुरवे वरं दत्त्वोदायुषेत्युत्थाप्योत्तरैरादित्यमुपतिष्ठते।
अनाकुलावृत्तिः अथ दण्डमादाय तत्रैवासीनः कुमारः स्मृतञ्च म इत्येतत् व्रतसंकीर्तनमाह । ततो गुरवे वरं ददाति । तत उदायुषेति मन्त्रेणोत्तिष्ठेत् उत्तरैर्मन्त्रैरादित्यमुपतिष्ठते &amp;ldquo;तच्छक्षुर्&amp;rdquo; इत्यादिभिः &amp;ldquo;सूर्यं दृशे&amp;rdquo; इत्यवमन्तैः । व्रतसंकीर्तनादि पदार्थचतुष्टयस्य कुमार एव कर्ता । हेत्वभिधानं तूभयत्राविवक्षितं-वाचयित्वोत्थाप्येति च । विवक्षिते तु तस्मिन् वरदाने उपस्थाने चाऽऽचार्य एव कर्ता स्यात् । तस्मादर्थप्राप्तस्य हेतुव्यापारस्यानुवादः ॥१७॥
गृह्यतात्पर्यदर्शनम् अथाचार्यः&amp;quot;स्मतं च मे&amp;quot; इत्येतन्मन्त्रजातं कुमारं वाचयति । तत्राष्टौ मन्त्रास्समानोदर्काश्शेषो नवमः । तेषां प्रत्यगाशिष्ट्वादेव वाचने प्राप्ते वाचयित्वेति पुनर्वचनं वाचनवरदानयोः नैरन्तर्यार्थम् । अथ गुरवे आचार्याय कुमारो वरं गां &amp;ldquo;गुरो!</description>
    </item>
    
    <item>
      <title>११ १८</title>
      <link>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/11_18/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/11_18/</guid>
      <description>सूत्रम् यं कामयेत नायमाच्छिद्येतेति तमुत्तरया दक्षिणे हस्ते गृह्णीयात्।
अनाकुलावृत्तिः यं कुमारं उपनेता कामयेत गुरुः, किमिति? अयं मत्तो न छिद्येत न वियुज्येत मदधीन एव स्यादासमावर्तनादिति तमेतस्मिन् काले दक्षिणे हस्ते गृह्णीयात् उत्तरया ऋचा &amp;ldquo;यस्मिन् भूतम्&amp;rdquo; इत्येतया । नामनिर्देशः सम्बुध्या । काम्योऽयं विधिः न नित्यः । एतदेव ज्ञापकमासमावर्तनात् नोपनेतुरेव समीपे वर्तितव्यमिति ॥१८॥
गृह्यतात्पर्यदर्शनम् यं कुमारं अयम् आसमावर्तनान्मत्तो न च्छिद्येत न वियुज्येतेति कामयेत, तमुत्तरया &amp;ldquo;यस्मिन् भूतम्&amp;rdquo; इत्यनयर्चा सम्बुद्ध्या च नाम गृहीत्वा दक्षिणे हस्ते गृह्णीयात् यद्यमाचार्यश्चतुर्वेदी सर्वशास्त्रवित् अध्यापयितुं व्याख्यातुं च शक्नोति ॥१८॥</description>
    </item>
    
    <item>
      <title>११ १९</title>
      <link>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/11_19/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/11_19/</guid>
      <description>सूत्रम् त्र्यहमेतमग्निं धारयन्ति।
अनाकुलावृत्तिः एतमुपनयनाग्निं त्र्यहं धारयन्ति अविनाशिनं कुर्वन्ति पित्रादयः ॥१९॥
गृह्यतात्पर्यदर्शनम् स्पष्टमेतत् ॥१९॥</description>
    </item>
    
    <item>
      <title>११ २०</title>
      <link>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/11_20/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/11_20/</guid>
      <description>सूत्रम् क्षारलवणवर्जनं च।
अनाकुलावृत्तिः क्षार-लवणयोर् वर्जनं भवति भोजने त्र्यहम् । अस्य ब्रह्मचारिणः सामयाचारिकः प्रतिषेधः सार्वकालिकः ।
अयं तु त्र्यहसम्बन्धः । तयोर् विकल्पः । मध्वादि-प्रतिषेधस् तु सामयाचारिको नित्यम् एव भवति ॥२०॥
गृह्यतात्पर्यदर्शनम् त्र्यहं क्षारलवणयोर् वर्जनं च भवति । अत्र च त्र्यहम् इति नियमाद् धर्मशास्त्रे &amp;ldquo;यथा क्षार-लवण-मधु-मांसानि&amp;rdquo; (आप.१-४-६.) &amp;quot; इत्यनेन क्षार-लवणयोर् द्वयोर् निषेधः । त्र्यहाद् ऊर्ध्वं पाक्षिकः । मध्वादेस् तु नित्य एव ॥२०॥</description>
    </item>
    
    <item>
      <title>११ २१</title>
      <link>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/11_21/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/11_21/</guid>
      <description>सूत्रम् &amp;lsquo;परित्वे&amp;rsquo; ति परिमृज्य तस्मिन्नुत्तरैर्मन्त्रैस्समिध आदध्यात् ॥
अनाकुलावृत्तिः तमुपनयनाग्निं &amp;ldquo;परि त्वे&amp;quot;त्यनेन मन्त्रेण परिमृज्य सर्वतो मार्जनमुदकेन कृत्वा उत्तरैर्मन्त्रैः &amp;ldquo;अग्नये समिधम्&amp;rdquo; इत्यादिभिः द्वादशभिः प्रतिमन्त्रं समिधो नित्यमादध्यात् ब्रह्मचारी । &amp;ldquo;सायं प्रातर्&amp;rdquo; (आप.ध.१४-१६) इति विशेषः सामयाचारिकः प्रत्येतव्यः । &amp;ldquo;सायमेवाग्निपूजेत्येके&amp;rdquo; (आप.ध.१-४-१७.) इति च । अयं तूपदेशोऽस्मिन् काले प्रारम्भार्थः । तेन प्रातरुपक्रमं समिदाधानं सायमपवर्गम् (१)पक्षान्तरे सायमेवोपक्रमः, नान्यस्मिन् काले । तत्र यथाकामी प्रक्रमे । अधिकारादेव सिद्धे तस्मिन्निति वचनं त्र्यहादूर्ध्वमपि तस्मिनुपनयनाग्नावेव समिदाधानं यथा स्यादिति । तेन नित्यधारणमप्यस्य विकल्पेन साधितं भवति । व्याहृतिभिरप्यन्ते चतस्रस्समिध आदधाति । तत्त्प्रायश्चित्तत्वेन द्रष्टव्यम्, (२)कल्पान्तरदर्शनाच्च । &amp;ldquo;यत्ते अग्ने तेजः&amp;rdquo; इत्यादिभिरुपस्थानं समाचाराद्भसितधारणम् ॥२१॥</description>
    </item>
    
    <item>
      <title>११ २२</title>
      <link>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/11_22/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/11_22/</guid>
      <description>सूत्रम् एवमन्यस्मिन्नपि सदारण्यादेधानाहृत्य।
अनाकुलावृत्तिः यथाऽस्योपनयनाग्नेः नित्यधारणपक्षे समिधादानं नित्यत्वेन चेदितं, एवं त्र्यहं धारणपक्षे त्र्यहादूर्ध्वं अन्यस्मिन्नप्य् अग्नाविदं कर्म कर्तव्यमित्यर्थः ॥२३॥ अरण्यग्रहणात् ग्राम्याणां फलवतां वृक्षाणां प्रतिषेधः । आहृत्येति वचनात् अन्यैराहृतानां प्रतिषेधः । एधाः काष्ठानि । एधग्रहणमग्नेराहरणशङ्कानिवृत्यर्थम् । सामयाचारिकेषु विधिः गुर्वर्थं ब्रह्मचारिणस्समिदाहरणं विधत्ते । इदं त्वात्मार्थम् ॥२२॥
गृह्यतात्पर्यदर्शनम् एवमुक्तेन विधिना सदा उपनयनप्रभृत्यासमावर्तनात् अहरहस्सायं प्रातः, सायमेव वा समिदाधानं कर्तव्यम् । एतच्च त्र्यहादूर्ध्वमन्यस्मिन्नपि लौकिकेऽग्नौ भवति । न तूपनयनाग्निर्नष्ट इति नित्यस्य समिदाधानस्य लोपः । समिधश्चारण्यादेवाहृत्याधेयाः । यच्च धर्मशास्त्रे &amp;ldquo;सायं प्रातर्यथोपदेशम्&amp;rdquo; इति &amp;ldquo;सायमेवाग्निपूजेत्येके&amp;rdquo; (आप.</description>
    </item>
    
    <item>
      <title>११ २३</title>
      <link>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/11_23/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/11_23/</guid>
      <description>सूत्रम् उत्तरया सँशास्ति।
अनाकुलावृत्तिः अथं तं उत्तरयर्चा &amp;ldquo;ब्रह्मचार्यसी&amp;quot;त्येतया संशास्ति गुरुः संशिक्षयतीत्यर्थः यथापाठामृचा संशासनं अर्थं च कथयति । ब्रह्मचार्यसि ब्रह्मचर्याश्रमं प्राप्तोऽसि । तस्मात् कामचारवादभक्षो मा भूः । &amp;ldquo;बाढम्&amp;rdquo; इति प्रतिवचनम् । अपोऽशान, मयाननुज्ञातः अप एवाशान, नान्यत् । पूर्ववत् प्रतिवचनं सर्वत्र। कर्म कुरु गुरुशुश्रूषणादि । मा सुषुप्थाः दिवा स्वापप्रतिषेधः । &amp;ldquo;दिवा मा स्वाप्सीर् (आश्व.गृ.१-२२-२,) इत्येवाश्वलायनः । अपर आह– अथ यः पूर्वोत्थायी जघन्यसंवेशी तमाहुर्न स्वपितीति । एवं विधोऽत्र स्वापाभाव इति । भक्षाचर्यं चरेति नियमेन भैक्षविधिः । आचार्याधीनो भव मातापित्रोरपि वशं त्यक्त्वा आचार्यवशे वर्तस्वेत्यर्थः । संशासनानन्तरं भिक्षाचरणम् । अत्र बोधायनः–&amp;ldquo;अथास्मा अरिक्तं पात्रं प्रयच्छान्नाह मातरमेवाग्रे भिक्षस्वेति&amp;rdquo; । (भौ.</description>
    </item>
    
    <item>
      <title>११ २४</title>
      <link>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/11_24/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/sUtram/ApastambaH/gRhyam/TIkA/07_upanayanaprakaraNam/11_24/</guid>
      <description>सूत्रम् वासश्चतुर्थीमुत्तरयादत्तेऽन्यत्परिधाप्य ।
अनाकुलावृत्तिः अथ त्रिरात्रे(५) निवृत्ते चतुर्थी रात्रिं सप्तम्यर्थे द्वितीया । चतुर्थ्यामित्यर्थः । तत्र किम्? यद्वासः कुमारस्य धार्यं सद्यःकृत्तोतं परिधापितं तदाचार्य आदत्ते उत्तरया ऋर्चा &amp;ldquo;यस्य ते प्रथमवास्य&amp;quot;मित्येतया । अन्यद्वासः परिधाय । त्र्यहे तु तस्मिन्नियमेन सद्यःकृत्तोतमेव । चतुर्थीमित्यत्र न रात्रिर्विवक्षिता । किं तर्हि? अहोरात्रसमुदायः । तत्राहन्यवादानं वाससः &amp;ldquo;उदगयनपूर्वपक्षाहः&amp;rdquo; इति नियमात् । मेखलामजिनं दण्डमुपवीतं कमण्डलुम् । अप्सु प्रास्य विनष्टानि (१)धार्याण्यन्यानि मन्त्रवत् ॥२४॥
गृह्यतात्पर्यदर्शनम् चतुर्थीम् इति सप्तम्यर्थे द्वितीया । चतुर्थ्या रात्रौ चतुर्थाहोरात्रे अहन्येव &amp;ldquo;उदगयनपूर्वपक्षाहः&amp;rdquo; (आप.</description>
    </item>
    
  </channel>
</rss>
