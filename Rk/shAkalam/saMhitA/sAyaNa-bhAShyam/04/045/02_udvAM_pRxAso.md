+++
title = "०२ उद्वां पृक्षासो"

+++

पृक्षासः पृक्षास्त्रिविधान्नवन्तो मधुमन्तः सोमरसोपेता अश्वासोऽश्वयुक्ता वां युवयो रथाः । यद्वा । मधुमन्तः पृक्षा रथा अश्वासोऽश्वा उषसो व्युष्टिषु व्युच्छनेषु सत्सूदीरते । उन्मुखं गच्छन्ति । किं कुर्वन्तः । परीवृतं परितो व्याप्तं तम आ सर्वतोऽपोर्णुवन्तोऽपाकुर्वन्तः स्वर्न आदित्य इव शुक्रं दीप्तं रजस्तेजश्च तन्वन्तः । आकारश्चार्थे । यद्वा । रजोऽन्तरिक्षं शुक्रं दीप्तं तन्वन्तः ॥ २ ॥