+++
title = "१० इन्द्रो दिव"

+++

दिवो द्युलोकस्येन्द्र ईशे। ईष्टे। पृथिव्या भूमेरपीन्द्र ईशे। ईश्वरो भवति। अपामुदकानामपीन्द्र ईश्वरो भवति। पर्वतानां मेघानामपीन्द्र ईश्वरो भवति। वृधां वृद्धानामपीन्द्र एवेश्वरः। मेधिराणां प्राज्ञानमपीन्द्र एवेश्वरो भवति। किञ्चेन्द्रः क्षेमे लब्धस्य धनस्य परिपालने हव्यो ह्वातव्यो योगेऽलब्धस्य धनस्य लाभेऽपीन्द्र एव ह्वातव्यो भवति॥१०॥