+++
title = "०६ नि पस्त्यासु"

+++

त्रितस्त्रिषु स्थानिषु गार्हपत्यादिषु तायमानः स्तभूयन् यजमानगृहान् स्तम्भयितुमिच्छन्। इच्छार्थे क्यचि तदन्ताच्छतरि रूपम् । परिवीतः परितो ज्वालाभिव्याप्तः सन् पस्त्यासु यागगृहेषु योनावन्तः स्वीये वेद्यात्मके स्थाने निषीदत्। निशीदति। अतोऽस्मात्स्थानाद्विशां प्रजानां सम्बन्धीनि हवींषि सङ्गृभ्य सङ्गृह्येन्द्रादीनुद्दिश्य व्रत्तानि चरुपुरोडाशादीनि स्वीकृत्य दमूना देवेभ्यो दानमना यजमानाय वाभिमतप्रदानमना विधर्मणा तासां विविधेन कर्मणा निमित्तेन दानमना देवेभ्यो दानपक्षे विविधगमनरूपेण कर्मणायन्त्रैः शत्रूणां नियमनैः सह नृन्देवानीयते। गच्छति॥६॥