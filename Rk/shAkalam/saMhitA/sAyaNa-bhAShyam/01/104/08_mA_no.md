+++
title = "०८ मा नो"

+++

हे इन्द्र नोऽस्मान्मा वधीः । मा हिंसीः । सर्वदा रक्षेत्यर्थः । अपि च मा परा दाः । मा परित्याक्षीः । परादानं परित्यागः । अस्मत्कृतां पूजां सर्वदा गृहाणेत्यर्थः । अपि च नोऽस्माकं प्रिया प्रियाणीप्सितानि भोजनान्युपभोग्यानि धनानि मा प्रमोषीः । मापहार्षीः । अस्मास्वेव धनानि यथा स्युस्तथा कुर्वित्यर्थः । तथा हे मघवन् धनवन् शक्र सर्वकार्यशक्तेन्द्र नोऽस्माकमांडांडसंबन्धीनि गर्भरूपेण निषिक्तान्यपत्यानि मा भेत् । मा भिनः । गर्भरूपेणावस्थितानत्मत्पुत्रान्रक्षेत्यर्थः मा च नः पात्रा । पतन्ति गच्छन्ति गमनसमर्थानि यानि तान्यपश्यानि पात्राणि । तानि च्च मा भेत् । मा भिदः । सहजानुषाणि । जानुभ्यां यानि भूमिं सनन्ति । गच्छन्तीत्यर्थः । तानि जानुषाणि । तैः सहितानि मा विनीनशः ॥ वधीः । हन्तेर्माङि लुङि चेति वधादेशः । स चादन्तः । सिच् । अतो लोप इत्यकारलोपः । तस्य स्थानिवद्भावादतो हलादेरिति वृद्ध्यभावः । इट ईटीति सिचो लोपः । मोषीः । मुषस्तेये । लुङि । सिच इट् । नेटेति वृद्धिप्रतिषेधः । भेत् । भिदिर् विदारणे । लङि सिपि बहुलं छन्दसीति विकरणस्य लुक् । लघूपधगुणः । हल्ङ्याब्ब्य इति सिचो लोपः ॥ ८ ॥