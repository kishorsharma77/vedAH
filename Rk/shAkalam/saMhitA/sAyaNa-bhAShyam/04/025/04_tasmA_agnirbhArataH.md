+++
title = "०४ तस्मा अग्निर्भारतः"

+++

भारतो हविषो भर्ताग्निः । प्राणो भूत्वा प्रजा धारयन् भारत इति वाजसनेयकम् । अग्निस्तस्मै यजमानाय शर्म सुखं यंसत् । यच्छेत् । किञ्च अयमग्निर्ज्योक् चिरकालमुच्चरन्तमुद्यन्तं सूर्यं पश्यात् । पश्येत् । यो यजमान इन्द्राय सुनवामेत्याह इन्द्रार्थं सोमाभिषवं कुर्यामिति ब्रवीति । कीदृशायेन्द्राय । नरे नेत्रे नर्याय नरहिताय नृणां नराणां नेतॄणां मध्ये नृतमाय नेतृतमाय ॥ ४ ॥