+++
title = "१५ पराद्य देवा"

+++

अद्यास्मिन्नहनि देवा अग्निपुरोगाः सर्वे देवा वृजिनं प्राणिनां प्राणैर्वर्जितारं यातुधानं परा शृणन्तु। अथैनमायान्तं राक्षसं तृष्टाः कटुका अस्माभिरुक्ताः शपथाः प्रत्यग्यन्तु। किञ्च वाचास्तेनमनृतवचनमेनं यातुधानं शरवः शरा मर्मन् मर्मण्यृच्छन्तु। गच्छन्तु। विश्वस्य व्याप्तस्याग्नेः प्रसितिं चालम्। तथा च यास्कः। प्रसितिः प्रसयनात्तन्तुर्वा जालं वा। नि. ६-१२। इति। जालं यातुधानो राक्षस एतु। गच्छतु॥१५॥