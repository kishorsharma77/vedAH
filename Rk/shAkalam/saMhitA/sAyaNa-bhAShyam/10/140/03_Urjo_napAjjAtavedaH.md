+++
title = "०३ ऊर्जो नपाज्जातवेदः"

+++

हे ऊर्जो नपादूर्जोऽन्नस्य पार्थिवस्यारण्यादेः पुत्र हे जातवेदो जातानां वेदितरग्ने सुशस्तिभिरस्माभिः क्रियमाणैर्मन्दस्व। मोदस्व। तथा धीतिभिः कर्मभिरस्माभिः क्रियमाणैरग्निहोत्रादिभिः कर्मभिर्हितः सुहितस्तृप्तो भव। अपि च भूरिपर्वसः। वर्प इति रूपनाम। बहुविधरूपाश्चित्रोतयः चित्रा विचित्रोतिस्तृप्तिर्यासां तास्तथोक्ता वामजाताः वामं वननीयं जातं जन्म यासां तादृशीरिषोऽन्नानि हविर्लक्षणानि त्वे त्वय्येव सं दधुः। सन्दधति। सम्यग्जुह्वति यजमानाः। यद्वा। भुरिपर्वस इत्यादिकम् कर्तृविशेषणम्। तदानीं चित्रोतय इत्यस्य विचित्ररक्षा इति योज्यम्॥३॥