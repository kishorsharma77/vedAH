+++
title = "०९ त्वामिदत्र वृणते"

+++

हे अग्ने होतारं देवानां ह्वातरमग्निं त्वामित्त्वामेव त्वायवस्त्वत्कामा वेधसः कर्मणां कर्तार ऋत्विजोऽत्रास्मिंल्लोके विदथेषु यज्ञेषु वृणते। प्रार्थयन्ते। कदेत्यत्राह। यद्यदा देवयन्तो देवान्यष्टुं स्तोतुं वेच्छन्तो वृक्तबर्हिषश्छिन्नबर्हिषो हविष्मन्तः संस्कृतहविष्का मनवो मनुष्या ऋत्विजस्ते तुभ्यं प्रयांसि हवींषि दधति धारयन्ति। प्रयच्छन्तीत्यर्थः॥९॥