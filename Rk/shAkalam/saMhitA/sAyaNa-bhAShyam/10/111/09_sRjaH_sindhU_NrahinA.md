+++
title = "०९ सृजः सिन्धूँरहिना"

+++

हे इन्द्र अहिनाहन्तव्येन वृत्रेण मेघेन वा जग्रसानान्। ग्रस अदने। अनुदात्तेत्। छन्दसि लिटः कानच्। ग्रस्ताः सिन्धून् स्यन्दमाना अपः सृजः। असृजः। निरगमयः। आदित्। इदवधारणे। अनन्तरमेवैता आपो जवेन वेगेन प्र विविज्रे। सर्वत्रात्यन्तन्तं चलिता बभूवुः। ओविजी भयचलनयोः। उदात्तेत्। लिटीरयोरे। पा. ६-४-७६। इतीरयो रे आदेशः। उतापि च मुमुक्शमाणा इन्द्रेण मोचयुतुमिष्यमाणा या आपो मुमुच्रे इन्द्रेण मोचिता अभूवन्। मुचेः कर्मणि ळिट्। अधेदनन्तरमेव नितिक्ता नितरां शुद्धा आपो न रमन्ते। एकत्र न क्रीडन्ते। किन्तु सर्वत्र गमनशीला इत्यर्थः॥९॥