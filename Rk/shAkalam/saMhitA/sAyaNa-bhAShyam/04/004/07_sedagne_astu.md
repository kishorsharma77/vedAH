+++
title = "०७ सेदग्ने अस्तु"

+++

हे अग्ने यः पुमान् नित्येन यावज्जीवं सङ्कल्पितेनाग्निहोत्रादिसाधनभूतेन हविषा त्वा त्वां पिप्रीषिति । प्रीणयितुमिच्छति । यश्चोक्थैः शस्त्रईः प्रीणयितुमिच्छति सेत् स एव पुमान सुभगः शोभनधनः सौभाग्यवान्वा सुदानुः शोभनदानोपेतश्चास्तु किञ्च दुरोणे दुरवने कृच्छ्रलभ्ये स्वे स्वकीय आयुशि शतवर्षाख्ये जीवने तिष्ठतु । अस्मै यजमानाय विश्वा सर्वाणि सुदिना शोभनानि दिनानि भवन्तु । अस्य सेष्टिः स यज्ञोऽसत् । फलसाधनसमर्थो भवतु । पिप्रीशति । प्रीञ् तर्पने । धातोः कर्मण इति सन् । असत् । अस्तेर्लेट्यडागमः । इष्टिः मन्त्रे वृषेत्यादिना क्तिन्नुदात्तः ॥ ७ ॥