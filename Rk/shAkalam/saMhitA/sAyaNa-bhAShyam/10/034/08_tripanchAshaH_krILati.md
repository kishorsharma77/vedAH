+++
title = "०८ त्रिपञ्चाशः क्रीळति"

+++

एषामक्षाणां त्रिपंचाशः त्र्यधिकपंचाशत्सङ्ख्याकोव्रातः सङ्घः क्रीळति अस्फारे विहरति अक्षिकाः प्रायेण तावद्भिरक्षैर्दीव्यन्ति हि । तत्रदृष्टान्तः—सत्यधर्मा सविता सर्वस्य जगतः प्रेरकः सूर्योदेवइव यथा सविता देवोजगति विहरति तद्वदक्षाणां सङ्घआस्फारे विहरतीत्य- र्थः । किंच उग्रस्य चित् कूरस्यापि मन्यवे क्रोधाय एते अक्षाः न नमन्ते न प्रह्वीभवन्ति न वशे वर्तन्ते तं नमयन्तीत्यर्थः । राजा चित् जगतईश्वरोपि एभ्योनमइत् नमस्कारमेव देवनवेलायां कृणोति नावज्ञां करोतीत्यर्थः ॥ ८ ॥