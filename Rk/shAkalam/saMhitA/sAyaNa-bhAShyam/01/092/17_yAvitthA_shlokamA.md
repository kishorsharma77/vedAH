+++
title = "१७ यावित्था श्लोकमा"

+++

हे अश्विनौ यौ युवां दिवो द्युलोकात् श्लोकमुपश्लोकनीयं प्रशंसनीयं ज्योतिस्तेज इत्थेत्थमस्माभिरनुभूयमानेन प्रकारेण चक्रथुः कृतवन्तौ । केषांचिन्मतेन सूर्याचन्द्रमसावश्विनावुच्येते । तदुक्तं यास्केन । तत्कावश्विनौ द्यावापृथिव्यावित्येकेऽहोरात्रावित्येके सूर्याचन्द्रमसावित्येके । नि १२-१ । इति । तथा च प्रकाशकत्वं तयोरुपपन्नम् । तौ युवं युवां नोऽस्मभ्यमूर्जं बलप्रदमन्नमा वहतम् । आनयतम् । प्रयच्छतं ॥ श्लोकम् । श्लोकृ सङ्घाते । अयं स्तुत्यर्थोऽपि । कर्मणि घञ् । इित्त्वादाद्युदात्तत्वं ॥ १७ ॥