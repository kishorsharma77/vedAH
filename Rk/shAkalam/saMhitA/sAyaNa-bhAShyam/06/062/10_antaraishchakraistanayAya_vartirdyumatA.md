+++
title = "१० अन्तरैश्चक्रैस्तनयाय वर्तिर्द्युमता"

+++

हे अश्विनौ अन्तरैः अनिकृष्टैश्चक्रैर्युक्तेन द्युमता दीप्तिमता नृवता नेत्रा सारथिना युक्तेन यद्वा अश्वयुक्तेन पतङ्गाः नर इति अश्वनामसु पाठात् रथेन वर्तिः अस्माकं गृहं तनयाय तनयं दातुं आयातं अपि च सनुत्येन तिरोहितेन त्यजसा क्रोधेन हृणिस्त्यजइति क्रोधनामसु पाठात् मर्त्यस्य मनुष्यस्य वनुष्यतां बाधमानानां वनुष्यतिर्हन्तिकर्मेति यास्केनोक्तत्वात् शीर्घा शिरांस्यपि ववृक्तं प्रवृक्तं ॥ १० ॥