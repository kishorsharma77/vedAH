+++
title = "१४ यः सोम"

+++

हे देव द्योतमान सोम तव सख्ये त्वदीये सखित्वे निमित्तभूते सति यो मर्त्यो मरणधर्मा याजमानो रारणत् रणति एतत्सूक्तरूपेण त्वां स्तौति तं यजमानं कविः क्रान्तदर्शी दक्षः सर्वकार्यसमर्थस्त्वं सचते । सेवसे । अनुगृह्णासीत्यर्थः ॥ ररणत् । रणशब्दार्थः । लेट्यडागमः । बहुलं छन्दसीति शपः श्लुः । इतश्च लोप इतीकारलोपः । छन्दस्युभयथेत्यार्धर्धातुकत्वादच्यनिट लसार्वधातुके विधीयमानस्याभ्यस्ताद्युदात्तत्वस्याभावे धातुस्वरः शिष्यते । सचते । षच समवाये । पुरुषव्यत्ययः ॥