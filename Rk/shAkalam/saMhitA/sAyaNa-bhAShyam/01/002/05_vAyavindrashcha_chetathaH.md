+++
title = "०५ वायविन्द्रश्च चेतथः"

+++

अत्र चकारेणान्यः समुच्चीयते । सन्निहितत्वाद्वायुरेव । हे वायो त्वमिन्द्रश्च युवामुभौ सुतानामभिषुतान्सोमान् चेतथः । जानीथः । यद्वा अभिषुतानां सोमानां विशेषमित्यध्याहारः । कीदृशौ युवाम् । वाजिनीवसू । वादिनीशब्दो यद्यप्युषोनामसु पठितस्तथाप्यत्रासंभवान्न गृह्यते । वाजोऽन्नम् । तद्यस्यां हविःसन्ततावस्ति सा वाजिनी । तस्यां वसत इति तौ वाजिनीवसू । आमन्त्रितत्वादनुदात्तः । तौ तथाविधौ युवां द्रवत्क्षिप्रमुप समीप आ यातम् । आगच्छतम् । षड्विंशतिसङ्ख्याकेषु क्षिप्रनामसु नु क्षिप्रं मक्षु द्रवदिति पठतम् । तत्र फिट् स्वरः ।