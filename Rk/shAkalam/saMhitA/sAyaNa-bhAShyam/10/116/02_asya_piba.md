+++
title = "०२ अस्य पिब"

+++

हे इन्द्र क्षुमतः स्तुतियुक्तस्य यद्वा हवीरूपान्नवतः प्रस्थितस्य हविर्धानादुत्तरवेदिं प्रति प्रस्थापितस्य सुतस्याभिशुतस्य सोमस्य वरं वरणीयं त्वदीयं भागमाभिमुख्येन पिब। प्रस्थितस्य। तिष्थतेः कर्मणि निष्था। गतिरनन्तर इति गतेः प्रकृतिस्वरत्वम्। ततः स्वस्तिदाह् कल्याणस्य दाता त्वं मनसान्तःकरणेन मादयस्व। हृष्टो भव। यद्वा। अस्मानपि हृष्तान्कुरु। तदेवोच्यते। रेवते धनवते सौभगाय सौभाग्याय तदस्मभ्यं दातुमर्वाचीनोऽभिमुखाञ्चनो भव। विभाषाञ्चेरदिक्स्त्रियूमिति खः। रयिशब्दान्मतुपश्छन्दसीर इति वत्वम्। रयेर्मतौ बहुलमिति सम्प्रसारणम्। पूर्वरूपत्वे गुणः। सौभगाय। उद्गात्रादिषु सुभग मन्त्र इति पठ्यते। तस्योत्तरपदस्य हृद्भगेति वृद्धिर्नेष्यते सर्वविधीनां छन्दसि विकल्पितत्वात्। ञित्स्वरेनाद्युदात्तत्वम्॥२॥