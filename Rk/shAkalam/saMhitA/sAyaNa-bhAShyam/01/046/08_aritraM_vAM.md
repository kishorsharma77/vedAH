+++
title = "०८ अरित्रं वां"

+++

हे अश्विनौ वां युवयोर्दिवस्पृथु द्युलोकादपि विस्तीर्णमरित्रं गमनसाधनं नौरूपं सिन्धूनां समुद्राणां तीर्थेऽवतरणप्रदेशे विद्यत इति शेषः । रथश्च भूमौ गन्तुं विद्यते । इन्दवः सोमा धिया भवद्विषयेण कर्मणा युयुज्रे । युक्ता बभूवुः ॥ अरित्रम् । ऋ गतौ । अर्तिलूधूसूखनसहचर इत्रः । दात्तत्वं तीर्थे । तृप्लवनतरणयोः । पातृतुदिवचिरिचिसिचिभ्यस्थक् (उ २-७) इति थक् । ऋूत इद्धातोरितीत्वम् । हलि चेति दीर्घः । युयुज्रे । लिटीरयो रे (पा ६-४-७६) इतीरेचो रेआदेशः ॥ ८ ॥