+++
title = "०४ ससन्तु त्या"

+++

त्या अस्माभिरदृश्यमानाः परोक्षास्ता अरातयोऽदानशीलाः शत्रवः ससन्तु । निद्रां कुर्वन्तु । हे शूर शौर्ययुक्तेन्द्र रातयो दानशीला बन्धवो बोधन्तु । अस्मान्बुध्यन्ताम् । अन्यत्पूर्ववत् ॥ ससन्तु । प्रत्ययस्वरः । अरातयः । रा दाने । मन्त्रे वृषेत्यादिना भावे क्तिन् । न विद्यते रातिरेष्विति बहुव्रीहौ पूर्वपदप्रकृतिस्वरत्वम् । नञ् सुभ्यामिति तु सर्वे विधयश्छन्दसि विकल्प्यन्त इति न भवति । यद्वा । क्तिच् क्ता च संज्ञायामिति कर्तरि क्तिच् । नञ् समासेऽव्ययपूर्वपदप्रकृतिस्वरत्वम् । बोधन्तु । पादादित्वात्तिङ्ङतिङ इति निघाताभावः ॥ ४ ॥