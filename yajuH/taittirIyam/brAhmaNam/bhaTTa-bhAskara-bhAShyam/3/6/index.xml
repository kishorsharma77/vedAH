<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;६ on वेदे विश्वासटिप्पन्यः</title>
    <link>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/3/6/</link>
    <description>Recent content in &#43;६ on वेदे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/3/6/index.xml" rel="self" type="application/rss+xml" />
    <item>
      <title>०१, यूपसंस्कारः</title>
      <link>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/3/6/1/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/3/6/1/</guid>
      <description>पशुहौत्रम् - वैश्वदेवं काण्डम् । मन्त्रः अ॒ञ्जन्ति॒ त्वाम॑ध्व॒रे दे॑व॒यन्तः॑ ।
वन॑स्पते॒ मधु॑ना॒ दैव्ये॑न ।
यदू॒र्ध्वस्ति॑ष्ठा॒द्द्रवि॑णे॒ह ध॑त्तात् ।
यद्वा॒ ख्षयो॑ मा॒तुर॒स्या उ॒पस्थे᳚ ।
टीका 1अथ पशुहौत्रमारभ्यते वैश्वदेवं काण्डम् । तत्र &amp;lsquo;यूपायाज्यमानय&amp;rsquo; इत्युक्ते अन्वाह - अञ्जन्तीति त्रिष्टुबेषा ॥ हे वनस्पते! यूप! विकारे प्रकृतिशब्दकः । त्वामञ्जन्ति म्रक्षयन्ति स्निग्धत्वाय, अध्वरे अध्वरनिमित्तं अध्वरः सिद्ध्येदिति, देवयन्तः देवानिच्छन्तः मधुना मधुरसेन याज्येन दैव्येन देवानां सम्बन्धिना । उक्तं च - &amp;lsquo;एतद्वै देवानां मधु । यद्धृतम्&amp;rsquo; इति । किमर्थमञ्जन्ति - यदूर्ध्वः उच्छ्रितः तिष्ठात् तिष्ठेः स्थास्यसि, लेट्याडागमः । यदिदं प्रयोजनं एतदर्थमञ्जन्ति । यद्वा - हेतौ । द्रविणानि धनानि यागसिद्धिद्वारेण इह कर्मणि अस्माकं धत्तात् दध्याः उत्पादयेः दास्यसि वा, एतदर्थं चाञ्जन्ति । यद्वा - यतश्च हेतोः अस्याः मातुः निर्मात्र्याः श्रेयसां वेदेः उपस्थे पार्श्वदेशे क्षयः निवसेः निवत्स्यसि वा तदनुरूपं चाञ्जन्ति । क्षियतेः लेटि शपो लुकि अडागमः ॥</description>
    </item>
    
    <item>
      <title>०२, आप्रियः प्रयाजानां याज्याः</title>
      <link>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/3/6/2/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/3/6/2/</guid>
      <description>पशुहौत्रम् मन्त्रः होता॑ यख्षद॒ग्निꣳ स॒मिधा॑ सुष॒मिधा॒ समि॑द्ध॒न्नाभा॑ पृथि॒व्यास्स॑ङ्ग॒थे वा॒मस्य॑ ।
वर्ष्म॑न्दि॒व इ॒डस्प॒दे वेत्वाज्य॑स्य॒ होत॒र्यज॑ ।
टीका 1प्रयाजप्रैषान् मैत्रावरुण आह - होता यक्षदग्निमित्यादि ॥ ऋचो यजूंषि व्यामिश्रिताश्च मन्त्राः सौत्रामण्यां गतप्रायाः । होता दैव्यो यक्षत् यजतु अग्निं समिधा समिदाख्यया प्रयाजदेवतया सह सुषमिधा शोभनसमिन्धनेन समिद्धं नाभा नाभौ पृथिव्याः वेद्याः उतरनाभौ, सर्वस्या वा पृथिव्याः नाभिस्थानीयायां वेद्यां, किमर्थम्? सङ्गथे सङ्गमनार्थं वामस्य वननीयस्य धनस्य हविराख्यस्य अस्माकं वा वननीयस्य धनस्य अभिमतस्य प्राप्त्यर्थं दिवोपि वर्ष्मन् उच्छ्रिते तत्र स्थाने । यद्वा - द्युलोकवासिनामुच्छ्रयार्थं इडः अन्नस्य वृष्टेर्वा पदे उत्पत्तिस्थाने अग्निं यजतु, स चाग्निः वेतु पिबतु आज्यस्य अस्य समिद्भिस्सह, होतः!</description>
    </item>
    
    <item>
      <title>०३, आप्रियः प्रयाजानां याज्याः</title>
      <link>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/3/6/3/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/3/6/3/</guid>
      <description>पशुहौत्रम् मन्त्रः समि॑द्धो अ॒द्य मनु॑षो दुरो॒णे ।
दे॒वो दे॒वान् य॑जसि जातवेदः ।
आ च॒ वह॑ मित्रमहश्चिकि॒त्वान् ।
त्वन्दू॒तᳵ क॒विर॑सि॒ प्रचे॑ताः ।
टीका 1अथाप्रियः प्रयाजानां याज्याः इह पाठात्सर्वार्थाः समिद्धो अद्येत्याद्याः ॥ सर्वास्त्रिष्टुभः । समिद्धः संदीप्तः अद्य अस्मिन्कर्मणि मनुषो मनुष्यस्य यजमानस्य दुरोणे गृहे अग्न्यगारे देवः देवनशीलः त्वं यजसि यज हविषा तर्पय । हे जातवेदः! जातानां वेदितः! तदर्थं आवह च देवान् हे मित्रमहः! मित्राणां सुहृदां पूजयितः! चिकित्वान् जानन् स्वाधिकारम् । कितेर्लिटः क्वसुरादेशः । त्वं खलु देवानां दूतः हितकारी कविः क्रान्तदर्शनः प्रचेताः प्रकृष्टज्ञानश्चासि ॥</description>
    </item>
    
    <item>
      <title>०४, पर्यग्निकरणीया ऋचः</title>
      <link>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/3/6/4/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/3/6/4/</guid>
      <description>पशुहौत्रम् मन्त्रः अ॒ग्निर्होता॑ नो अध्व॒रे ।
वा॒जी सन्परि॑णीयते ।
दे॒वो दे॒वेषु॑ य॒ज्ञियः॑ ।
टीका 1पर्यग्निकरणे मैत्रावरुणः प्रेषितो ब्रवीति - अग्निर्होता न इति ॥ तिस्रो गायत्र्यः ॥ अयमग्निः होता देवानां आह्वाता अध्वरे निमित्ते यज्ञसिद्धये वाजी अन्नवान् हविर्लक्षणस्यान्नस्य होता सन् शोभनः परिणीयते परितो नीयते । देवः दानादियुक्तः देवेषु मध्ये यज्ञियः यज्ञसम्पादनार्हः ॥
मन्त्रः परि॑त्रिवि॒ष्ट्य॑ध्व॒रम् ।
यात्य॒ग्नी र॒थीरि॑व ।
आ दे॒वेषु॒ प्रयो॒ दध॑त् ।
टीका 2परित्रिविष्टीति ॥ त्रिविष्टि त्रिव्याप्ति त्रिबेष्टनं वा परियाति परिगच्छति अयमग्निः अध्वरं अध्वरसाधनं पशुं रथीरिव रथवानिव शीघ्रं गच्छति । &amp;lsquo;छन्दसीवनिपौ&amp;rsquo; इति मत्वर्थीय ईकारः । किमर्थं परियाति?</description>
    </item>
    
    <item>
      <title>०५, मैत्रावरुणः प्रैषः</title>
      <link>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/3/6/5/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/3/6/5/</guid>
      <description>मन्त्रः अजै॑द॒ग्निः ।
अस॑न॒द्वाज॒न्नि ।
टीका 1उपप्रेष्येति प्रतिष्ठितः स एव ब्रवीति - अजैदिति ॥ अजैत् जयतु संज्ञपनार्थं नीयमानस्य पशोः अग्रतः गच्छन् उल्मुकाख्यः अग्निः जयतु । छान्दसे लुङि सिचि वृद्धौ इडभावे रूपम् । हविस्संपादनसामर्थ्यवत्त्वं जयः । वाजं अन्नं हविर्लक्षणं न्यसनत् नियमेन संभजतु ।
मन्त्रः दे॒वो दे॒वेभ्यो॑ ह॒व्यावा᳚ट् ।
प्राञ्जो॑भिर्हिन्वा॒नः ।
धेना॑भि॒ᳵ कल्प॑मानः ।
य॒ज्ञस्यायु॑ᳶ प्रति॒रन्न् ।
टीका देवो दानादियुक्तः देवेभ्यो हव्यानि अवाट् वहतु । लुङि हलन्तलक्षणा वृद्धिः । अञ्जोभिः ऋत्विग्भिः प्रहिन्वानः अग्रतः गच्छन् धेनाभिः प्रीणयित्रीभिः दीप्तिभिः धारणादिभिर्वा कल्पमानः संपद्यमानः यज्ञस्य यज्ञवतो यजमानस्य आयुः प्रतिरन् वर्षयन् एवंगुणो जयत्विति ॥</description>
    </item>
    
    <item>
      <title>०६, होतुरध्रिगुप्रैषः</title>
      <link>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/3/6/6/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/3/6/6/</guid>
      <description>मन्त्रः दैव्या᳚श्शमितार उ॒त म॑नुष्या॒ आर॑भध्वम् ।
टीका 1एवं मैत्रावरुणेन प्रेषितोऽन्वाह - दैव्याश्शमितार इति ॥ हे दैव्याः! देवेषु भवाः! देवात्मानः! शमितारः! उत अपि मनुष्याः! मनुष्यात्मानः! शमितारः! यूयं उभयेऽपि आरभध्वं वक्ष्यमाणमुपनयनादि कर्तुम् । &amp;lsquo;शमिता यज्ञे&amp;rsquo; इति णिलोपो निपात्यते ।
मूलम् उप॑नयत॒ मेध्या॒ दुरः॑ ।
आ॒शासा॑ना॒ मेध॑पतिभ्या॒म्मेध᳚म् ।
मन्त्रः उप॑नयत॒ मेध्या॒ दुर॑ आ॒शासा॑ना॒ मेध॑पतिभ्या॒म्मेध᳚म् ।
टीका उपनयत सन्निधापयत मेध्याः मेधार्हाः दुरः द्वारः हविर्मार्गान् आशासानाः प्रार्थयमानाः यूयं मेधं यज्ञं मेधपतिभ्यां इन्द्राग्निभ्यां पत्नीयजमानार्थं वा ।</description>
    </item>
    
    <item>
      <title>०७, स्तोकविषयं मैत्रावरुणानुवचनम्</title>
      <link>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/3/6/7/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/3/6/7/</guid>
      <description>मन्त्रः जु॒षस्व॑ स॒प्रथ॑स्तमम् ।
वचो॑ दे॒वफ्स॑रस्तमम् ।
ह॒व्या जुह्वा॑न आ॒सनि॑ ।
टीका 1स्तोकेभ्यः प्रेषितो मैत्रावरुणः प्रतिपद्यते - जुषस्वेति गायत्री ॥ हे अग्ने! जुषस्व सेवस्व सप्रथस्तमं अतिशयेन प्रथनसहितं विस्तीर्णतमं मदीयं वचः स्तुतिलक्षणं देवप्सरस्तमं देवानां प्रीणयितृतमम् । स्पृ प्रीतौ, &amp;lsquo;गतिकारकयोरपि&amp;rsquo; इत्यसुत्, पूर्वपदप्रकृतिस्वरत्वं, व्यञ्जनयोः स्थानविपर्ययः । किं मया कार्यमिति चेत्? हव्यानि हवींषि मे स्तोकान् आसनि आस्ये जुह्वानः प्रक्षिपन् ग्रसमानः आस्ये कुरु । एते स्तोकाः मा वृधा पतन्निति । लटि व्यत्ययेनात्मनेपदं &amp;lsquo;अभ्यस्तानामादिः&amp;rsquo; इत्याद्युदात्तत्वम् । पद्दन्नादिना आस्यस्यासन्भावः ॥</description>
    </item>
    
    <item>
      <title>०८, वपापुरोडाशस्विष्टकृतां पुरोनुवाक्याः प्रैषाश्च</title>
      <link>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/3/6/8/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/3/6/8/</guid>
      <description>मन्त्रः आवृ॑त्रहणा वृत्र॒हभि॒श्शुष्मैः᳚ ।
इन्द्र॑ या॒तन्नमो॑भिरग्ने अ॒र्वाक् ।
यु॒वꣳ राधो॑भि॒रक॑वेभिरिन्द्र ।
अग्ने॑ अ॒स्मे भ॑वतमुत्त॒मेभिः॑ ।
टीका 1वपापुरोडाशस्विष्टकृतां पुरोरुक्प्रैषा मैत्रावरुणस्य - आ वृत्रहणेति त्रिष्टुप् ॥ हे वृत्रहणा! वृत्रस्य पापादेः हन्तारौ! हे इन्द्र! हे अग्ने! युवां आयातं आगच्छतं अर्वाक् अस्मदाभिमुख्येन नमोभिः अस्मदीयैर्नमस्कारैः हविर्लक्षणै अन्नैर्वा हेतुभिः आयातं, वृत्रहभिः पापादिहननसमर्थैः शुष्मैः बलैः इत्थंभूतौ युवाम् । किञ्च - हे इन्द्र! हे अग्ने! युवं युवां राधोभिः अस्मभ्यं देयैः अन्नैः अस्मे अस्मासु भवतम् । कीदृशैरिति चेत्? अकवेभिः अकुत्सितैः कुत्सितवाचि शब्दान्तरमेवेदं, उत्तमेभिः उतमैः इत्थंभूतौ भवतम् । मा भूतं निकृष्टैः देयैः । उत्तमशब्दः उञ्छादित्वादन्तोदात्तः ॥</description>
    </item>
    
    <item>
      <title>०९,  वपापरोडाशस्विष्टकृतां याज्याः</title>
      <link>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/3/6/9/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/3/6/9/</guid>
      <description>मन्त्रः गी॒र्भिर्विप्र॒ᳶ प्रम॑तिमि॒च्छमा॑नः ।
ईट्टे॑ र॒यिय्ँ य॒शस॑म्पूर्व॒भाज᳚म् ।
इन्द्रा᳚ग्नी वृत्रहणा सुवज्रा ।
प्र णो॒ नव्ये॑भिस्तिरतन्दे॒ष्णैः ।
टीका 1अथ तेषामेव च वपापरोडाशस्विष्टकृतां याज्याः - गीर्भिर्विप्र इति तिस्रस्त्रिष्टुभः ॥ हे इन्द्राग्नी! वृत्रहणा! पापादेः हन्तारौ! सुवज्रा! शोभनायुधौ! अयं विप्रः यजमानः युवां गीर्भिरीट्टे स्तौति याचते वा । कीदृशः? प्रमतिं प्रकर्षेण मन्तव्यं यशसं यशस्विनं न त्वयशस्यम् । मत्वर्थीयो लुप्यते । तेन तद्विषयत्वाभावात् आद्युदात्तत्वाभावः । अर्शआदिलक्षणे वाऽचि मध्योदात्तत्वं छान्दसम् । पूर्वभाजं पूर्वानस्य पुरुषान् यादृगभजत तादृशं रयिं धनं इच्छमानः लब्धुमिच्छन् युवां ईट्टे स्तौति । युवामपि तादृशं धनं अस्मभ्यं प्रतिरतं प्रवर्धयतं नव्येभिः नवतरैः अपूर्वैः नवितव्यैर्वा देष्णैः दानप्रकारैः ॥</description>
    </item>
    
    <item>
      <title>१०, मनोतासूक्तम्</title>
      <link>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/3/6/10/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/3/6/10/</guid>
      <description>मन्त्रः त्वꣵ ह्य॑ग्ने प्रथ॒मो म॒नोता᳚ ।
अ॒स्या धि॒यो अभ॑वो दस्म॒होता᳚ ।
त्वꣳ सी᳚व्ँ वृषन्नकृणोर्दु॒ष्टरी॑तु ।
सहो॒ विश्व॑स्मै॒ सह॑से॒ सह॑ध्यै ।
टीका 1मनोतायै प्रेषितोऽन्वाह - त्वं ह्यग्ने इति ॥ त्रैष्टुभः सर्वोऽनुवाकः । हे अग्ने! त्वमेव प्रथमः मुख्यः मनोता मनसा ऊता प्रार्थिता रक्षिता वा देवैः मनसा प्रार्थिता अजा मनोता तदर्थिनां प्रथमः त्वं तद्वद्भिरभेद उपचर्यते । स त्वं अस्याः धियः कर्मणः होता साधु यष्टा अभवः भव, त्वच्छेषः अन्यैः भुज्यते हे दस्म! दंसयितः! तत्तत्कर्मकुशल! । किञ्च - हे वृषन्!</description>
    </item>
    
    <item>
      <title>११, हविर्वनस्पतिस्विष्टकृतां पुरोनुवाक्याः, प्रैषाश्च</title>
      <link>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/3/6/11/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/3/6/11/</guid>
      <description>मन्त्रः आ भ॑रतꣳ शिख्षतव्ँवज्रबाहू ।
अ॒स्माꣳ इ॑न्द्राग्नी अवत॒ꣳ॒ शची॑भिः ।
इ॒मे नु ते र॒श्मय॒स्सूर्य॑स्य ।
येभि॑स्सपि॒त्वम्पि॒तरो॑ न॒ आयन्न्॑ ।
टीका 1हविषः पुरोरुक् - आभरतमिति त्रिष्टुप् ॥ हे इन्द्राग्नी! वज्रबाहू! सायुधपाणी! आभरतं सामर्थ्याद्धनमाहरतं आहृत्य तत् शिक्षतं संस्कुरुतं, अतः तत्प्रदानेन अस्मानवतं रक्षतम् । शचीभिः कर्मभिः यैः विश्वं रक्षतः । किञ्च - ये च इमे ते जगत्प्रसिद्धाः रक्षकत्वेन सर्वस्य रश्मयः येभिः यैः सपित्वं समवेतत्वं एकत्वम् । षच समवाये, &amp;lsquo;इन् सर्वधातुभ्यः&amp;rsquo; इति इन् । नः अस्माकं पितरः पूर्वपुरुषाः आयन् गताः तैश्च सह अस्मानवतमिति ॥</description>
    </item>
    
    <item>
      <title>१२, हविर्वनस्पतिस्विष्टकृतां याज्याः</title>
      <link>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/3/6/12/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/3/6/12/</guid>
      <description>मन्त्रः उपो॑ ह॒ यद्वि॒दथ॑व्ँवा॒जिनो॒ गूः ।
गी॒र्भिर्विप्रा॒ᳶ प्रम॑तिमि॒च्छमा॑नाः ।
अ॒र्वन्तो॒ न काष्ठा॒न्नख्ष॑माणाः ।
इ॒न्द्रा॒ग्नी जोहु॑वतो॒ नर॒स्ते ।
टीका 2हविषो याज्या - उपोहयदिति त्रिष्ठुप् ॥ विदथं यज्ञं उपोह यज्ञस्य समीपत एव गूः गच्छन्तः, क्विपि &amp;lsquo;ऊञ्चगमादीनाम्&amp;rsquo; इत्यूकारः, &amp;lsquo;सुपां सुलुक्&amp;rsquo; इति जसः स्वादेशः । वाजिनः अन्नवन्तः हविष्मन्तः गीर्भिः स्तुतिभिः इत्थंभूता प्रमतिं प्रकृष्टं मन्तव्यं फलं इच्छमानाः प्राप्तुमिच्छन्तः विप्राः मेधाविनः ऋत्विजः यत् ये प्रकृष्टफलार्थिनः यज्ञसमीपं गच्छन्तीत्यर्थः । पूर्ववत् जसो लुक् । ते तथाकुर्वन्तो नरः नेतारो मनुष्याः ऋत्विजः इन्द्राग्नी एव जोहुवतो भृशं होमेनाराधयन्तः अर्वन्तोन अश्वा इव काष्ठा नक्षमाणाः व्याप्तुमिच्छन्तः णशेः गतिकर्मणः अभ्यासस्य लोपादिकं छान्दसम् । ते नरा इन्द्राग्नी एव जुहुवतो भवन्ति ॥</description>
    </item>
    
    <item>
      <title>१३,  अनूयाजप्रैषाः</title>
      <link>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/3/6/13/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/3/6/13/</guid>
      <description>मन्त्रः दे॒वम्ब॒र्॒हिस्सु॑दे॒वन्दे॒वैस्स्याथ्सु॒वीर॑व्ँ वी॒रैर्वस्तो᳚र्वृ॒ज्येता॒क्तोᳶ प्रभ्रि॑ये॒तात्य॒न्यान्रा॒या ब॒र्॒हिष्म॑तो मदेम वसु॒वने॑ वसु॒धेय॑स्य वेतु॒ यज॑ ।
टीका 1अनूयाजप्रैषाः - देवं बर्हिरित्याद्याः ॥ देवं देवनशीलं बर्हिः बर्हिराधारोऽग्निः देवैः सुदेवं सुतृप्तदेवं यागद्वारेणास्तु । यद्वा - देवैस्सह सुदेवं शोभनदानमस्तु, वीरैश्च पुत्रादिभिः अस्मभ्यं देयैः सुवीरं शोभनपुत्रादिकमस्तु । वस्तोः देवानां वासाय वृज्येत लूयेत नित्यं, न वृधा वेद्यामाच्छादनाय । इडभावश्छान्दसः । अक्तोः स्रुचां हविषां वा अभिव्यक्तये प्रभ्रियेत संह्रियेत धार्येत नित्यम् । यद्वा - वस्तोः अहनि वृज्येत लूयेत । अक्तोः रात्रौ प्रभ्रियेत संह्रियेत । यथोक्तप्रतिपत्तिकमस्तु । अस्य बर्हिर्देवस्य प्रसादात् अन्यान् बर्हिष्मतः इतरान्यागयुक्तान् पुरुषान् राया धनेन अतिक्रम्य मदेम हृष्याम । वसुधेयस्य धनप्रदातुर्देवस्य वसुवने धनप्रदानाय वेतु आज्यं पिबतु । यज तदर्थं हे होतः!</description>
    </item>
    
    <item>
      <title>१४, अनूयाजयाज्याः</title>
      <link>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/3/6/14/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/3/6/14/</guid>
      <description>मन्त्रः दे॒वम्ब॒र्॒हिर्वारि॑तीनान्नि॒धेधा॑ऽसि॒ प्रच्यु॑तीना॒मप्र॑च्युतन्निकाम॒धर॑णम्पुरुस्पा॒र्॒हय्ँयश॑स्वदे॒ना ब॒र्॒हिषा॒ऽन्या ब॒र्॒हीꣳष्य॒भि ष्या॑म वसु॒वने॑ वसु॒धेय॑स्य वेतु॒ यज॑ ।
दे॒वो अ॒ग्निस्स्वि॑ष्ट॒कृ थ्सु॒द्रवि॑णा म॒न्द्रᳵ क॒विस्स॒त्यम॑न्माऽऽय॒जी होता॒ होतु॑र्॒होतु॒राय॑जीया॒नग्ने॒ यान्दे॒वानया॒ड्याꣳ अपि॑प्रे॒र्ये ते॑ हो॒त्रे अम॑थ्सत॒ ताꣳ स॑स॒नुषी॒ꣳ॒ होत्रा᳚न्देवङ्ग॒मान्दि॒वि दे॒वेषु॑ य॒ज्ञमेर॑ये॒मꣵ स्वि॑ष्ट॒कृच्चाग्ने॒ होताऽभू᳚र्वसु॒वने॑ वसु॒धेय॑स्य नमोवा॒के वीहि ।।
टीका 1अनूयाजयाज्याः - देवं बर्हिर्वसुवन इत्यादयो निगदसिद्धाः अनन्तरानुवाकसमाः । नमोवाके वीहि इत्युपरम्यते याज्यात्वात् ॥
इति तैत्तिरीयब्राह्मणे तृतीये षष्ठे पशुहौत्रे चतुर्दशोऽनुवाकः ॥</description>
    </item>
    
    <item>
      <title>१५, सूक्तवाकप्रैषाः</title>
      <link>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/3/6/15/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/3/6/15/</guid>
      <description>मूलम् अ॒ग्निम॒द्य होता॑रमवृणीता॒यय्ँयज॑मान॒ᳶ पच॑न्प॒क्तीᳶ पच॑न्पुरो॒डाश॑म्ब॒ध्नन्नि॑न्द्रा॒ग्निभ्या॒ञ्छागꣳ॑ सूप॒स्था अ॒द्य दे॒वो वन॒स्पति॑रभवदिन्द्रा॒ग्निभ्या॒ञ्छागे॒नाघ॑स्ता॒न्तम्मे॑द॒स्तᳶ प्रति॑पच॒ताग्र॑भीष्टा॒मवी॑वृधेताम्पुरो॒डाशे॑न॒ त्वाम॒द्यर्ष॑ आर्षेय ऋषीणान्नपादवृणीता॒यय्ँयज॑मानो ब॒हुभ्य॒ आ सङ्ग॑तेभ्य ए॒ष मे॑ दे॒वेषु॒ वसु॒ वार्या य॑ख्ष्यत॒ इति॒ ता या दे॒वा दे॑व॒दाना॒न्यदु॒स्तान्य॑स्मा॒ आ च॒ शास्वा च॑ गुरस्वेषि॒तश्च॑ होत॒रसि॑ भद्र॒वाच्या॑य॒ प्रेषि॑तो॒ मानु॑षस्सूक्तवा॒काय॑ सू॒क्ता ब्रू॑हि ॥37॥
मन्त्रः अ॒ग्निम॒द्य होता॑रमवृणीत ।
अ॒यय्ँयज॑मान॒ᳶ पच॑न्प॒क्तीᳶ पच॑न्पुरो॒डाश॑म्ब॒ध्नन् ।
इन्द्रा॒ग्निभ्या॒ञ्छागꣳ॑ सूप॒स्था ।
अ॒द्य दे॒वो वन॒स्पति॑रभवत् ।
इन्द्रा॒ग्निभ्या॒ञ्छागे॒नाघ॑स्ता॒म् ।
्तम्मे॑द॒स्तᳶ प्रति॑पच॒ताग्र॑भीष्टा॒म् ।
अवी॑वृधेताम् पुरो॒डाशे॑न ।
टीका 1अथ सूक्तवाकप्रैषा मैत्रावरुणस्य - अग्निमद्येति ॥ अद्य अस्मिन्नहनि अयं यजमानः अग्निं होतारं अवृणीत पक्तव्यानि पचन् पुरोडाशं च विशेषेण पचन् इन्द्राग्निभ्यां छागं बध्नन् यूपे नियुञ्जन् अग्निमवृणीत । अथ अद्य देवनशीलो वनस्पतिः सूपस्थाः सूपस्थानः अभवत् । इन्द्राग्निभ्यां इन्द्राग्न्योः संबन्धिना छागेन सूपस्थानोऽभवत् ।</description>
    </item>
    
  </channel>
</rss>
