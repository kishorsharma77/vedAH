+++
title = "०४ स्व१र्यद्वेदि सुदृशीकमर्कैर्महि"

+++

यद्ध यदा खलु महि महत्प्रभूतं ज्योतिस्तेजोरूपं यत्स्वर्योद्युलोकोऽर्कै रश्मिभिः सुदृशीकं सुष्ठु दर्शनीयं वेदि । अवेदि । ज्ञायते । तदानीं देवास्तस्मिन् स्वर्गे वस्तोर्निवासार्थं रुरुचुः । दीप्तियुक्ता बभूवुः । नृतमि नेतृतमः सूर्योऽभिष्टावभ्यागमने नृभ्यो नॄणां विचक्षे विशेषेण दर्शनायान्धान्धकाररूपाणि निविडानि तमांसि दुधिता दुधितानि नाशितानि चकार । कृतवान् ॥ ४ ॥