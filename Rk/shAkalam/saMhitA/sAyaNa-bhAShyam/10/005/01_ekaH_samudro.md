+++
title = "०१ एकः समुद्रो"

+++

समुद्रः यस्माद्वनान्युदकानि समुद्रवन्तीति तादृशः रयीणां धनानां धरुणोधारयिता एकः असहायः भूरिजन्मा बहुविधजननः नानायज्ञेष्वाहवनीयादिभावेन बहुजननः सोग्निः अस्मात् सुपांसुलुगिति षष्ठ्यालुक् अस्माकं हृदोहृद्यान्यभिलषितानि विचष्टे विपश्यति जानाति । उक्तंच—मनोवैदेवामनुष्यस्यजानन्तीति । किंच निण्योः अन्तर्हितनामैतत् अन्त- र्हितयोर्ज्योतिस्तमोभ्यामाच्छादितयोः प्रातः सायङ्कालयोः उपस्थे उअप्स्थाने समीपे वर्त- मानमूधोरात्रिं सिषक्ति सेवते उपजीवति । यद्वा निण्योः अन्तर्हितस्यान्तरिक्षस्य समीपे वर्तमानमूधोमेघं सेवते । अथ प्रत्यक्षः हे अग्ने उत्सस्य उदकधारकस्य लोकस्य मध्ये पद- मपां स्थानं निहितं तन्माध्यमिकां वाचं वेः गच्छ । यद्वा उत्सस्य मेघस्य मध्ये निहितं पदं विद्युदाख्यं तत् स्वात्मतया गच्छ । वेः वीगत्यादिषु लङि सिपि रूपं वाक्यभेदाद- निघातः ॥ १ ॥