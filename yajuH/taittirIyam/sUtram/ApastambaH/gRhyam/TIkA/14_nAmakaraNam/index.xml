<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१४ नामकरणम् on वेदे विश्वासटिप्पन्यः</title>
    <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/14_nAmakaraNam/</link>
    <description>Recent content in &#43;१४ नामकरणम् on वेदे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/14_nAmakaraNam/index.xml" rel="self" type="application/rss+xml" />
    <item>
      <title>१५ ०८</title>
      <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/14_nAmakaraNam/15_08/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/14_nAmakaraNam/15_08/</guid>
      <description>प्रस्तावः एवं जातकर्मोक्त्वा क्रमप्राप्तं नामकरणमाह—
सूत्रम् दशम्यामुत्थितायां स्नातायां पुत्रस्य नाम दधाति पिता मातेति ।
अनाकुला उत्थानं नाम सूतिकालिङ्गानामग्न्युदकुम्भादीनामपनयनम् । भर्तुश्च नापितकर्म । यच्चान्यत् स्त्रियो विदुः तच्च सर्ववर्णानां दशमेऽहनि भवति । दशमीशब्देन न रात्रिरुच्यते किं तर्हि ? अहोरात्रसमुदायः यथा &amp;ldquo;तस्मात् सदृशीनां रात्रीणाम्&amp;rdquo; इति । तत्र परिभाषावशादहन्येव कर्म स्नानं च सति सम्भवे तस्मिन्नेवाहनि नियमेन भवति । प्रकारणादेव सिद्धे पुत्रस्येति वचनं वक्ष्यमाणो &amp;ldquo;नाम्नो लक्षणविशेषः&amp;rdquo; तस्यैव यथा स्यात् । तेन कुमार्याः &amp;ldquo;अयुजाक्षरं कुमार्याः&amp;rdquo; (आप.गृ.१५-११.) इत्येतावदेव भवति । न &amp;ldquo;नामपूर्वमाख्यातोत्तरम्&amp;rdquo; इत्यादि । पिता मातेति वचनं तौ नामाग्रेऽभिव्याहरेतामित्येवमर्थम् । विज्ञायते च &amp;ldquo;पिता माता च दधतुर्यदग्रे&amp;rdquo; ( तै.</description>
    </item>
    
    <item>
      <title>१५ ०९</title>
      <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/14_nAmakaraNam/15_09/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/14_nAmakaraNam/15_09/</guid>
      <description>सूत्रम् द्व्यक्षरं चतुरक्षरं वा नामपूर्वमाख्यातोत्तरं दीर्घाभिनिष्ठानान्तं घोषवदाद्यन्तरन्तस्थम् ।
अनाकुला अथ नाम्नो लक्षणविशेषः । सव्यञ्जनो निर्व्यञ्जनो वा स्वरो ऽक्षरं नाम द्रव्यप्रधानं, तत्पूर्वपदं यत्र तत् नामपूर्वं क्रियानिमित्तमाख्यातं, तदुत्तरपदं यत्र तत् आख्यातोत्तरं दीर्घात्परोऽभिनिष्ठानो विसर्जनीयोऽन्ते यस्य तत् दीर्घाभिनिष्ठानान्तम् तथा घोषवद्व्यञ्जनमादिभूतं यस्य तत् घोषवदादि अन्तर्मध्ये अन्तस्था यस्य तत् अन्तरन्तस्थम् वर्गाणां तृतीयचतुर्थौ हकारश्च घोषवन्तः । यरलवा अन्तस्थाः । दिवं नयतीति द्युतिः । गाः श्रयते इति गोश्रिः । गां प्रीणातीति गोप्रीः । हिरण्यं ददातीति हिरण्यदाः भूरिदाः हरदत्त इत्यादीन्युदाहरणानि । &amp;ldquo;ऋष्यणूकं देवाताणूकं वा यथा वैषां पूर्वपुरुषाणां नामानि स्यु&amp;quot;रिति (बौ.</description>
    </item>
    
    <item>
      <title>१५ १०</title>
      <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/14_nAmakaraNam/15_10/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/14_nAmakaraNam/15_10/</guid>
      <description>सूत्रम् अपि वा यस्मिन् स्वित्युपसर्गस्स्यात् तद्धि प्रतिष्ठितमिति हि ब्राह्मणम् ।
अनाकुला अपि वा अयमपि पक्षः– यस्मिन्नाम्नि &amp;ldquo;सु&amp;rdquo; इत्ययमुपसर्गः स्यात् तदेव तत्र लक्षणम् । नान्यद्व्यक्षरत्वादि । तद्धि प्रतिष्ठितम् । हि शब्दोऽतिशये । पूर्वस्मादप्यतिशयेन प्रतिष्ठितं, तेन पूर्वमपि द्व्यक्षरादि प्रतिष्ठितम् । तथा च पूर्वस्मिन्नेव लक्षणे स्थित्वा भरद्वाज आह–द्व्यक्षरं चतुरक्षरं वा घोषवदाद्यन्तरन्तस्थं दीर्घाभिनिष्ठानान्तं तद्धि प्रसिद्धमिति विज्ञायते इति । प्रतिष्ठितमिति । ध्रुवमविनाश्यायुष्यमित्यर्थः । सुभद्रस्सुमुख इत्याद्युदाहरणम् । उपसर्ग इति वचनात्सोमसुदित्यादि प्रतिष्ठितं न भवति ॥१०॥
गृह्यतात्पर्यदर्शनम् अपि वा यस्मिन्नाम्नि &amp;ldquo;सु&amp;rdquo; इत्ययुमुपसर्गस्स्यात् तन्नाम प्रतिष्ठितं आयुष्मद्यज्ञादिक्रियावच्च भवति ; यथा– सुजातः सुदर्शन इत्यादि । इह ब्राह्मणग्रहणात् द्व्यक्षरादिविशेषणैः स्विति विशेषणं विकल्प्यते । हि शब्दोऽनर्थको निपातः, &amp;ldquo;अनर्थको मिताक्षरेषु&amp;rdquo; इति वचनात् । उपसर्गग्रहणमुपसर्गप्रतिरूपकाणां सुतसोमेत्यादीनां व्युदासार्थम् । अत्र बोधायनो विकल्पान्तराण्याह— &amp;ldquo;ऋष्यणूकं देवताणूकं वा यथा वैषां पूर्वपुरुषाणां नामानि स्युः&amp;rdquo; इति । अणूकमभिधायकं, प्रकरणात् । ऋष्यणूकं वसिष्ठः नारदः इत्यादि । देवताणूकं विष्णुः शिवः इति । पूर्वपुरुषाणां पितृपितामहादीनां वा नामानि यज्ञशर्मा, सोमशर्मा इत्यादिनि ॥१०॥</description>
    </item>
    
    <item>
      <title>१५ ११</title>
      <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/14_nAmakaraNam/15_11/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/14_nAmakaraNam/15_11/</guid>
      <description>सूत्रम् अयुजाक्षरं कुमार्याः ।
अनाकुला या संख्या अर्थविमितुं न शक्यते सा अयुक् संख्या । अयुञ्जि अक्षराणि यत्र तत् अयुजाक्षरम्–एकाक्षरं त्र्यक्षरमित्यादि । एतावदेव कुमार्या नामलणम्–गौः, वाक्, पृथिवि, पार्वतीति ॥११॥
गृह्यतात्पर्यदर्शनम् अयुगक्षरं विषमाक्षरं कुमार्या नाम भवति । अयुजाक्षरमिति छान्दसः । अयुगक्षरत्वमेकमेवात्र विशेषणम्, द्व्यक्षरादीनामनेन निवर्तितत्वात् । तद्यथा– श्रीः, गौः, भारती, कमला, पतिवल्लभा, कमलेक्षणा, इत्यादि । कुमार्या अपि जातकादयश्चौलान्ताः देहसंस्कारार्थाः क्रियास्तूष्णीं कर्तव्या एव । &amp;ldquo;अमन्त्रिका तु कार्येयं स्त्रीणामावृदशेषतः ॥ संस्कारार्थं शरीरस्य यथाकालं यथाक्रमम्&amp;rdquo; ॥ (म.</description>
    </item>
    
    <item>
      <title>१५ १२</title>
      <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/14_nAmakaraNam/15_12/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/14_nAmakaraNam/15_12/</guid>
      <description>सूत्रम् प्रवासादेत्य पुत्रस्योत्तराभ्यामभिमन्त्रणं मूर्धन्यवघ्राणं दक्षिणे कर्ण उत्तरान् मन्त्रान् जपेत्।
अनाकुला प्रवासाद् आगत्य तु उत्तराभ्यामभिमन्त्रणमवघ्राणं च क्रमेण कर्तव्यम् । अङ्गादङ्गादित्यभिमन्त्रणं, &amp;ldquo;अश्मा भव&amp;rdquo; इत्यवघ्राणम् । नामनिर्देशश्च &amp;ldquo;अभिजिघ्रामि यज्ञशर्म&amp;quot;न्निति । मन्त्रलिङ्गात् कुमार्या अभिमन्त्रणान्तरोपदेशाच्च सिद्धे पुत्रग्रहणं मूर्धन्यवघ्राणं दक्षिणे कर्णे जापश्च कुमार्या मा भूत् । अन्यथा लिङ्गविरोधाभावात् उभयं कुमार्या अपि स्यात् । तस्या अपि प्रकृतत्वात् । कुमारीमुत्तरेणेत्ययं च अभिमन्त्रणस्यैव प्रत्याम्नायः स्यात्, नेतरयोः । उत्तरे मन्त्राः &amp;ldquo;अग्निरायुष्मानिति पञ्चे&amp;quot;त्यादिष्टाः । तान् पुत्रस्य दक्षिणे कर्णे जपेत् । मन्त्रग्रहणं क्रियते &amp;ldquo;अग्निरायुष्मानिति पञ्चे&amp;quot;त्यस्य पञ्चशब्दस्य मन्त्रेषु वृत्तिरिति प्रज्ञापनार्थम् ॥१२॥</description>
    </item>
    
    <item>
      <title>१५ १३</title>
      <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/14_nAmakaraNam/15_13/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/14_nAmakaraNam/15_13/</guid>
      <description>सूत्रम् कुमारीमुत्तरेण यजुषाऽभिमन्त्रयते।
अनाकुला प्रवासादेत्य कुमारीं स्त्रीप्रजां उत्तरेण यजुषा &amp;ldquo;सर्वस्मादात्मनः सम्भूतासी&amp;quot;त्यनेन अभिमन्त्रयते । दुहितरमिति कर्तव्ये कुमारीमिति वचनं प्रदानादूर्ध्वं माभूदिति । पुत्रस्य तु यावज्जीवं भवति पुत्रेऽपि प्रोषितागते अभिमन्त्रणादित्रयं भवति न्यायस्य तुल्यत्वात् ॥१३॥
गृह्यतात्पर्यदर्शनम् प्रवासादेत्येत्यनुवर्तते । उत्तरेण &amp;ldquo;सर्वस्मादात्मनः&amp;rdquo; इत्यनेन यजुषा कुमारीं कन्यामप्रत्तामभिमन्त्रयते । कुमार्यास्त्वेतावदेव, न त्ववघ्राणजपौ; अवचनात्, तत्र पुत्रस्येति ग्रहणान्मन्त्रस्थपुल्लिङ्गविरोधाच्च ॥१३॥
इति श्रीसुदर्षनार्यविरचिते गृह्यतात्पर्यपदर्शने पञ्चदशः खण्डः ॥</description>
    </item>
    
  </channel>
</rss>
