+++
title = "१० स्तोमेन हि"

+++

देवासो देवाः शक्तिभिः कर्मभी रोदसिप्राम् द्यावापृथिव्योरापूरयितारमग्निं सुर्यात्मकं दिवि द्युलोके स्तोमेन हि स्तुत्या खल्विजीजनन्। उत्पादितवन्तः। अपिक् च तमु तमेव कं सुखकरमग्निं यज्ञे त्रेधा भुवे त्रेधाभावायाकृण्वन्। कुर्वन्ति। पृथिव्यां वर्तमानो विश्वरूपाः सर्वरूपा ओषधीर्व्रीह्याद्यास्तेन तेनोपकारेण पचति। अत्र यास्कः। स्तोमेन यं हि दिवि देवासोऽग्निमजनयञ्छक्तिभिः कर्मभिर्द्यावापृथिव्योः पूरणं तमकुर्वंस्त्रेधा भावाय पृथिव्यामन्तरिक्षे दिवीति शाकपूणिः। यदस्य दिवि तृतीयं तदसावादित्य इति हि ब्राह्मनम्। नि. ७-२८। इति॥१०॥