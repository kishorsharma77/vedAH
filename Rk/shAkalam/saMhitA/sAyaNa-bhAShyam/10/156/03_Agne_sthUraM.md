+++
title = "०३ आग्ने स्थूरं"

+++

आभिप्लविकेषुक्थ्येषु प्रशास्तुः शस्त्र आग्ने स्थूरमिति तृचो वैकल्पिकोऽनुरूपः। सूत्रितं च। आ ते वत्सो मनो यमदाग्ने स्थूरं रयिं भर। आ. ७=८। इति॥हे अग्ने स्थूरम् स्थूलं वृद्धं पृथुं विस्तीर्णं गोमन्तं गोभिर्युक्तमश्विनमश्वोपेतं रयिं धनमा भर। अस्मभ्यमाहर। प्रयच्छ। खमन्तरिक्षमङ्ग्धि। वृष्ट्युदकैः सिञ्च। यद्वा। आत्मीयैस्तेजोभिव्यञ्जय। प्रकाशय। पणिं वणिजमदातारमसुरं वा वर्तय। इतो निर्गमय। यद्वा। दाने प्रवर्तय॥३॥