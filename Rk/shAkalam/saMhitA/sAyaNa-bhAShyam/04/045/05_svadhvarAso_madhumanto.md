+++
title = "०५ स्वध्वरासो मधुमन्तो"

+++

स्वध्वरासः शोभनयागसाधना मधुमन्तो होतव्यसोमवन्तोऽग्नयो गार्हपत्यादय उस्रा सह निवसन्तावश्विनौ प्रति वस्तोरन्वहमुषःकाले जरन्ते । स्तुवन्ति । यद्यदा निक्तहस्तः समन्त्रेणोदकेन शोधितहस्तस्तरणिः कर्मणस्तारयिता विचक्षणो विविधं द्रष्टाध्वर्युः सोमं मधुमन्तमद्रिभिर्ग्रावभिः सुषाव । अभिषुतवान् । तदा तेऽग्नयः स्तुवन्ति । तस्मादागच्छतमित्यर्थः ॥ ५ ॥