+++
title = "०७ विश्वानि विश्वमनसो"

+++

हे वृत्रहन्तम अतिशयेन वृत्रासुरस्योपद्रवाणांवा हन्तः । नाद्घ् स्येति तमपोनुडागमः । कीदृशउग्र उदूर्णबल प्रणेतः स्तोतृणां प्रकर्षेण धनादेर्नेतः । आमन्त्रितइति उग्रेत्यस्याविद्यमानवद्धावप्रतिषेधः । तथाविध वसो शत्रूणां वासयितरिन्द्र नः पूजायां बहुवचनं विश्वमनसएतन्नाम्नोमय विश्वानि सर्वाणि स्तोत्राणि कर्माणि वा धिया मनसा सु सुष्ठु अधिगहि अधिगच्छ स्तुत्यतया यष्टव्यतया वा मनोवेगेन गच्छेत्यर्थः । गमेर्लोटि छान्दसः शपो- लुक् हेर्ङिद्वद्धावादनुदात्तोपदेशेत्यनुनासिकलोपः ॥ ७ ॥