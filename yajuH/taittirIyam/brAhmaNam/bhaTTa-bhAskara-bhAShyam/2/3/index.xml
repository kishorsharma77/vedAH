<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;३ on वेदे विश्वासटिप्पन्यः</title>
    <link>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/2/3/</link>
    <description>Recent content in &#43;३ on वेदे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/2/3/index.xml" rel="self" type="application/rss+xml" />
    <item>
      <title>०१, सर्वेषां होतृमन्त्राणां चतुर्होतृशब्देन व्यवहारः</title>
      <link>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/2/3/1/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/2/3/1/</guid>
      <description>होतृब्राह्मणशेषः मूलम् ब्र॒ह्म॒वा॒दिनो॑ वदन्ति । किञ्चतु॑र्होतृणाञ्चतुर्होतृ॒त्वमिति॑ । यदे॒वैषु च॑तु॒र्धा होता॑रः । तेन॒ चतु॑र्होतारः । तस्मा॒च्चतु॑र्होतार उच्यन्ते । तच्चतुर्॑होतृणाञ्चतुर्होतृ॒त्वम् ।
मन्त्रः ब्र॒ह्म॒वा॒दिनो॑ वदन्ति॒ - &amp;lsquo;&amp;lsquo;किञ्चतु॑र्होतृणाञ्चतुर्होतृ॒त्व&#39;&amp;lsquo;मिति॑ ।
यदे॒वैषु च॑तु॒र्धा होता॑र॒स् तेन॒ चतु॑र्होतार॒स् तस्मा॒च्चतु॑र्होतार उच्यन्ते ।
टीका 1ब्रह्मवादिन इत्यादि ॥ सर्वेऽपि चतुर्होतृव्यतिरिक्ताः पञ्चापि दशहोत्रादयश्चतुर्होतार उच्यन्ते । एवमेषां चतुर्होतॄणां कीदृशं चतुर्होतृत्वकारणमित्यर्थः । यदेवेत्यादि । यस्मादेतेषु पञ्चस्वपि चतुर्धा वाक्पत्यादिभेदेन चतुष्प्रकारभिन्ना होतारः ऋत्विजः तेन चतुर्होतारः । चत्वारः प्रत्येकमेतेषु होतार इति चतुर्होतारः । &amp;lsquo;ऋतश्छन्दसि&amp;rsquo; इति कबभावः । होमे प्रवृत्तत्वात् सर्वेऽप्पृत्विजो होतारः । होतृसाहचर्याद्वा होतारः । तत्र दशहोतरि अग्निराग्नीध्रः होता उपवक्ता अध्वर्युरिति । होता अध्वर्युराग्नीध्र उपवक्ता पञ्चहोतर्यपि । त एव सूच्यन्त इति षड्ढोतरि सन्ति, तेनायमपि चतुर्होता । वाग्घोतेति षड्ढोतरि होता पत्नी अध्वर्युः अभिगरः यजमानश्च । सप्तहोतरि - होताऽध्वर्युराग्नीध्र उपवक्ता । असत्स्वप्यन्येषु चत्वारस्तेऽत्र विद्यन्ते । एवं यस्मादेषु चतुर्धा होतारः तस्माच्चतुर्होतारो भवन्ति । विलक्षणहोतृचतुष्टयवन्तो भवन्ति तस्माद्दशहोत्रादयोपि चतुर्होतार उच्यन्ते ।</description>
    </item>
    
    <item>
      <title>०२, नैमित्तिको होतृमन्त्रहोमः</title>
      <link>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/2/3/2/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/2/3/2/</guid>
      <description>मन्त्रः दख्षि॑णाम्प्रतिग्रही॒ष्यन्थ्स॒प्तद॑श॒कृत्वोऽपा᳚न्यात् ।
टीका 1दक्षिणां प्रतिग्रहीप्यन्नित्यादि ॥ दक्षिणाप्रतिग्रहकाले सप्तदशकृत्वोऽपान्यात् अधोवायुमाकर्षेत् । सप्तदशप्राणायामान् कुर्यादिति केचित् ।
मूलम् आ॒त्मान॑मे॒व समि॑न्धे । तेज॑से वी॒र्या॑य ।
मन्त्रः आ॒त्मान॑मे॒व समि॑न्धे॒ तेज॑से वी॒र्या॑य ।
टीका आत्मानं समिद्धं करोति । अस्माल्लिङ्गात् असौ समिद्धः प्रतिग्रहीतुमर्हतीति गम्यते तेजसे वीर्याय च भवत्यपान्यप्रतिग्रहणम् ।
मूलम् अथो᳚ प्र॒जाप॑तिरे॒वैना᳚म्भू॒त्वा प्रति॑गृह्णाति । आ॒त्मनोऽना᳚र्त्यै ।
मन्त्रः अथो᳚ प्र॒जाप॑तिरे॒वैना᳚म्भू॒त्वा प्रति॑गृह्णात्य् आ॒त्मनोऽना᳚र्त्यै ।
टीका अपिच प्रजापतिरेव भूत्वा एनां दक्षिणां प्रतिगृह्णाति । सप्तदशसङ्ख्यान्वयात् सप्तदशः प्रजापतिरिति । तच्चात्मनोऽनार्त्यै भवति अविनाशाय संपद्यते, स्वयमप्रतिग्राहकत्वात् ॥</description>
    </item>
    
    <item>
      <title>०३, केशवपनाङ्गं पुष्टिवेदनम्</title>
      <link>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/2/3/3/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/2/3/3/</guid>
      <description>मूलम् यो वा अवि॑द्वान्निव॒र्तय॑ते । विशी॑र्षा॒ सपा᳚प्मा॒ऽमुष्मि॑ल्ँलो॒के भ॑वति । अथ॒ यो वि॒द्वान्नि॑व॒र्तय॑ते । सशी॑र्षा॒ विपा᳚प्मा॒ऽमुष्मि॑ल्ँलो॒के भ॑वति । दे॒वता॒ वै स॒प्त पुष्टि॑कामा॒ न्य॑वर्तयन्त । अ॒ग्निश्च॑ पृथि॒वी च॑ । वा॒युश्चा॒न्तरि॑ख्षञ्च । आ॒दि॒त्यश्च॒ द्यौश्च॑ च॒न्द्रमाः᳚ । अ॒ग्निर्न्य॑वर्तयत । स सा॑ह॒स्रम॑पुष्यत् ॥9॥
पृ॒थि॒वी न्य॑वर्तयत । सौष॑धीभि॒र्वन॒स्पति॑भिरपुष्यत् । वा॒युर्न्य॑वर्तयत । स मरी॑चीभिरपुष्यत् । अ॒न्तरि॑ख्ष॒न्न्य॑वर्तयत । तद्वयो॑भिरपुष्यत् । आ॒दि॒त्यो न्य॑वर्तयत । स र॒श्मिभि॑रपुष्यत् । द्यौर्न्य॑वर्तयत । सा नख्ष॑त्रैरपुष्यत् । च॒न्द्रमा॒ न्य॑वर्तयत । सौ॑ऽहोरा॒त्रैर॑र्धमा॒सैर्मासैर्॑ऋ॒तुभि॑स्सव्ँवथ्स॒रेणा॑पुष्यत् । तान्पोषा᳚न्पुष्यति । याꣳस्तेऽपु॑ष्यन्न् । य ए॒वव्ँ वि॒द्वान्नि च॑ व॒र्तय॑ते॒ परि॑ च ॥10॥</description>
    </item>
    
    <item>
      <title>०४,प्रतिग्रहमन्त्रमहिमज्ञानम्</title>
      <link>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/2/3/4/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/2/3/4/</guid>
      <description>मूलम् तस्य॒ वा अ॒ग्नेर्हिर॑ण्यम्प्रतिजग्र॒हुषः॑ । अ॒र्धमि॑न्द्रि॒यस्यापा᳚क्रामत् । तदे॒तेनै॒व प्रत्य॑गृह्णात् । तेन॒ वै सो᳚ऽर्धमि॑न्द्रि॒यस्या॒त्मन्नु॒पाध॑त्त । अ॒र्धमि॑न्द्रि॒यस्या॒त्मन्नु॒पाध॑त्ते । य ए॒वव्ँ वि॒द्वान् हिर॑ण्यम्प्रतिगृ॒ह्णाति॑ । अथ॒ योऽवि॑द्वान्प्रतिगृ॒ह्णाति॑ । अ॒र्धम॑स्येन्द्रि॒यस्याप॑क्रामति ।
मन्त्रः तस्य॒ वा अ॒ग्नेर्हिर॑ण्यम्प्रतिजग्र॒हुष॑ अ॒र्धमि॑न्द्रि॒यस्यापा᳚क्रामत् ।
टीका 1तस्य वा इत्यादि ॥ प्रतिग्रहशेषोऽयम् । उक्तमग्न्यादयः प्रत्यगृह्णन्निति । तत्र तस्याग्नेर्हिरण्यं प्रति जग्रहुषः प्रतिगृहीतवतः । संप्रसारणाभावश्छान्दसः । इन्द्रियस्य वीर्यस्य अर्धं आत्मनोऽपा क्रामत् ।
मन्त्रः तदे॒तेनै॒व प्रत्य॑गृह्णात् ।
टीका अथाग्निः तद्धिरण्यमेतेन प्रतिग्रहमन्त्रेण प्रत्यगृह्णात् । लिङ्गं च &amp;lsquo;अग्नये हिरण्यम्&amp;rsquo; इति ।</description>
    </item>
    
    <item>
      <title>०५, प्रश्नोत्तररूपो ब्रह्मविषयसंवादः</title>
      <link>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/2/3/5/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/2/3/5/</guid>
      <description>मूलम् ब्र॒ह्म॒वा॒दिनो॑ वदन्ति । यद्दश॑होतारस्स॒त्रमास॑त । केन॒ ते गृ॒हप॑तिनाऽऽर्ध्नुवन्न् । केन॑ प्र॒जा अ॑सृज॒न्तेति॑ ।
मन्त्रः ब्र॒ह्म॒वा॒दिनो॑ वदन्ति॒ -&amp;lsquo;&amp;lsquo;यद्दश॑होतारस्स॒त्रमास॑त॒, केन॒ ते गृ॒हप॑तिनाऽऽर्ध्नुव॒न्न् , केन॑ प्र॒जा अ॑सृज॒न्ते&#39;&amp;lsquo;ति॑ ।
टीका 1-5ब्रह्मवादिन इत्यादि ॥ अविवाक्येऽह्नि इतरे पृच्छन्ति । गृहपतिः प्रतिवचनं ब्रूते । दशहोतारस्सत्रमासत । तदानीं केन गृहपतिना आर्ध्नुवन् वृद्धिं प्राप्नुवन् कर्मफलमलभन्त? केन च गृहपतिना प्रजा असृजन्त? फलविशेषप्रश्नः । दशहोतुरसाधारणफलत्वात् ।
मूलम् प्र॒जाप॑तिना॒ वै ते गृ॒हप॑तिनाऽऽर्ध्नुवन्न् ।
तेन॑ प्र॒जा अ॑सृजन्त ।
मन्त्रः प्र॒जाप॑तिना॒ वै ते गृ॒हप॑तिनाऽऽर्ध्नुव॒न्न् तेन॑ प्र॒जा अ॑सृजन्त ।</description>
    </item>
    
    <item>
      <title>०६, होतृप्रशंसाप्रसङ्गेन क्रतूनाम् ऋत्विग्विशेषव्यवस्थापनं, अग्निहोत्रस्य प्राशस्त्यं च</title>
      <link>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/2/3/6/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/2/3/6/</guid>
      <description>मन्त्रः प्र॒जाप॑तिᳶ प्र॒जास्सृ॒ष्ट्वा व्य॑स्रꣳसत ।
टीका 1-2प्रजासृष्ट्यनन्तरं प्रजापतिर्व्यस्रंसत विशीर्णशरीरोऽभवत् ।
मन्त्रः स हृद॑यम्भू॒तो॑ऽशयत् ।
टीका स हृदयमात्रं भूत्वा अशयत् अशरीरोऽशेत । व्यत्ययेन परस्मैपदम् । विकरणव्यत्ययेन शप् ।
मन्त्रः &amp;lsquo;&amp;lsquo;आत्म॒न्॒ हा ३&amp;rsquo;&amp;rsquo; इत्यह्व॑यत् ।
टीका अथ शयित एव हे आत्मन्निति शरीरात्मानमह्वयत् आहूतवान् । &amp;lsquo;है हे प्रयोगे हैहयोः&amp;rsquo; इति दूराद्धूते प्लुतः । &amp;lsquo;एचोप्रगृह्यस्य&amp;rsquo; इति आकाराच्छान्दसं संहितायां पररूपत्वम् ।
मन्त्रः आप॒ᳶ प्रत्य॑शृण्वन्न् ।
टीका अथ सकृदाह्वान एव आपः प्रत्यशृण्वन् शरीरमाह्वयन्तं प्रजापतिं प्रतीत्याह्वानमशृण्वन् ।</description>
    </item>
    
    <item>
      <title>०७, अग्निहोत्रस्य सर्वक्रतुसद्भावसाधनेन प्रशंसा</title>
      <link>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/2/3/7/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/2/3/7/</guid>
      <description>मन्त्रः प्र॒जाप॑ति॒ᳶ पुरु॑षमसृजत ।
टीका 1प्रजापतिः पुरुषमित्यादि ॥ प्रजापतिः परमात्मा पुरुषं हिरण्यगर्भमसृजत ।
मूलम् सो᳚ऽग्निर॑ब्रवीत् । ममा॒यमन्न॑म॒स्त्विति॑ ।
मन्त्रः सो᳚ऽग्निर॑ब्रवी॒न् - &amp;lsquo;&amp;lsquo;ममा॒यमन्न॑म॒स्त्वि&#39;&amp;lsquo;ति॑ ।
टीका अथाग्निः अनन्तरसृष्टोऽब्रवीत् - मम अन्नं अदनीयं अयमस्तु पुरुष इति, तद्व्यतिरिक्तस्याभावात् ।
मूलम् सो॑ऽबिभेत् । सर्व॒व्ँवै मा॒ऽयम्प्र ध॑ख्ष्य॒तीति॑ ।
मन्त्रः सो॑ऽबिभे॒त्थ् -&amp;lsquo;&amp;lsquo;सर्व॒व्ँवै मा॒ऽयम्प्र ध॑ख्ष्य॒ती&#39;&amp;lsquo;ति॑ ।
टीका अथ पुरुषस्तच्छ्रुत्वा अबिभेत् मां सर्वमप्ययं प्रधक्ष्यतीति । अत्त्वेव मां काममित्यनुमन्यमानः सर्वदाहात् बिभेति स्म ।
मन्त्रः स ए॒ताꣳश्चतु॑र्होतॄनात्म॒स्पर॑णानपश्यत् ।
टीका अथ स पुरुष एतान् चतुर्होतॄन् दशहोत्रादीन् आत्मस्परणान् आत्मनो रक्षणभूतान् अपश्यत् ।</description>
    </item>
    
    <item>
      <title>०८, सृष्टिसाधनत्वेन होतृमन्त्रसामर्थ्यप्रशंसा</title>
      <link>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/2/3/8/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/2/3/8/</guid>
      <description>मन्त्रः प्र॒जाप॑तिरकामयत॒ प्र जा॑ये॒येति॑ । स तपो॑ऽतप्यत । सो᳚ऽन्तर्वा॑नभवत् ।
टीका 1प्रजापतिरकामयतेत्यादि ॥ तप इति दशहोतुर्जपहोमादिकमकरोत् । अन्तर्वान् गर्भवान् ।
मन्त्रः स हरि॑तश्श्या॒वो॑ऽभवत् ।
टीका हरितश्श्यावश्च श्वेतसंसर्गवर्णः नीलपाण्डुः, हरितसुवर्ण इति केचित् । &amp;lsquo;अन्तर्वत्पतिवतोः&amp;rsquo; निपातान्मतुप् ।
मूलम् तस्मा॒थ्स्त्र्य॑न्तर्व॑त्नी । हरि॑णी स॒ती श्या॒वा भ॑वति ।
मन्त्रः तस्मा॒थ्स्त्र्य॑न्तर्व॑त्नी॒ हरि॑णी स॒ती श्या॒वा भ॑वति ।
टीका हरिणी &amp;lsquo;वर्णादनुदात्तात्&amp;rsquo; इति ङीप् ।
मन्त्रः स वि॒जाय॑मानो॒ गर्भे॑णाताम्यत् ।
टीका अथ प्रजापतिः विजायमानः प्रसुवानः प्रसवकाले तेन गर्भेण अताम्यत् क्लेशी बभूव,</description>
    </item>
    
    <item>
      <title>०९, वायुरूपत्वज्ञानेन होतृमन्त्राणां प्रशंसा</title>
      <link>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/2/3/9/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/2/3/9/</guid>
      <description>मूलम् ब्र॒ह्म॒वा॒दिनो॑ वदन्ति । यो वा इ॒मव्ँ वि॒द्यात् । यतो॒ऽयम्पव॑ते । यद॑भि॒ पव॑ते । यद॑भिस॒म्पव॑ते । सर्व॒मायु॑रियात् । न पु॒राऽऽयु॑ष॒ᳶ प्रमी॑येत । प॒शु॒मान्थ्स्या᳚त् । वि॒न्देत॑ प्र॒जाम् । यो वा इ॒मव्ँ वेद॑ ॥34॥
यतो॒ऽयम्पव॑ते । यद॑भि॒पव॑ते । यद॑भिस॒म्पव॑ते । सर्व॒मायु॑रेति । न पु॒राऽऽयु॑ष॒ᳶ प्रमी॑यते । प॒शु॒मान्भ॑वति । वि॒न्दते᳚ प्र॒जाम् ।
मन्त्रः ब्र॒ह्म॒वा॒दिनो॑ वदन्ति॒ - &amp;lsquo;&amp;lsquo;यो वा इ॒मव्ँ वि॒द्याद् यतो॒ऽयम्पव॑ते॒ यद॑भि॒ पव॑ते॒, यद॑भिस॒म्पव॑ते॒ , सर्व॒मायु॑रियात् ।
टीका 1ब्रह्मवादिन इत्यादि ॥ वायुव्रतं नामेदं विधीयते । वायोः पञ्चहोतृहृदयत्वात्संगतिः । लिङ्गं च - &amp;lsquo;वायोरात्मानं कवयो निचिक्युः&amp;rsquo; इति ।</description>
    </item>
    
    <item>
      <title>१०, दशहोतृमन्त्राणां काम्यप्रयोगः</title>
      <link>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/2/3/10/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/2/3/10/</guid>
      <description>मन्त्रः प्र॒जाप॑ति॒स्सोम॒ꣳ॒ राजा॑नमसृजत ।
तन्त्रयो॒ वेदा॒ अन्व॑सृज्यन्त ।
टीका 1प्रजापतिस्सोममित्यादि ॥ सोमसृष्ट्यनन्तरं त्रयो वेदास्सृष्टाः ।
मन्त्रः तान् हस्ते॑ऽकुरुत ।
टीका अथ सोमस्तान् वेदान् हस्तेऽकुरुत हस्तेऽगृह्णात् ।
मूलम् अथ॒ ह सीता॑ सावि॒त्री । सोम॒ꣳ॒ राजा॑नञ्चकमे ।
मन्त्रः अथ॒ ह सीता॑ सावि॒त्री सोम॒ꣳ॒ राजा॑नञ्चकमे ।
टीका अथ एतं सोमं राजानं सीता नाम सवितुः स्रष्टुः प्रजापतेः दुहिता चकमे ।
मन्त्रः श्र॒द्धामु॒ स च॑कमे ।
टीका स तु सोमः श्रद्धामेव प्रजापतिपुत्रीं चकमे ।
मन्त्रः साऽऽह॑ पि॒तर॑म्प्र॒जाप॑ति॒मुप॑ससार ।</description>
    </item>
    
    <item>
      <title>११,दशहोत्रादिमन्त्रनाम्नां प्रवृत्तिनिमित्तम्</title>
      <link>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/2/3/11/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/brAhmaNam/bhaTTa-bhAskara-bhAShyam/2/3/11/</guid>
      <description>मूलम् ब्रह्मा᳚त्म॒न्वद॑सृजत ।
तद॑कामयत ।
समा॒त्मना॑ पद्ये॒येति॑ । आत्म॒न्नात्म॒न्नित्याम॑न्त्रयत । तस्मै॑ दश॒मꣳ हू॒तᳶ प्रत्य॑शृणोत् । स दश॑हूतोऽभवत् । दश॑हूतो ह॒ वै नामै॒षः । तव्ँ वा ए॒तन्दश॑हूत॒ꣳ॒ सन्त᳚म् । दश॑हो॒तेत्याच॑ख्षते प॒रोख्षे॑ण । प॒रोख्ष॑प्रिया इव॒ हि दे॒वाः ॥47॥
मन्त्रः ब्रह्मा᳚त्म॒न्वद॑सृजत ।
तद॑कामयत॒ &amp;lsquo;&amp;lsquo;समा॒त्मना॑ पद्ये॒ये&#39;&amp;lsquo;ति॑ ।
&amp;lsquo;&amp;lsquo;आत्म॒न्नात्म॒न्नि&#39;&amp;lsquo;त्याम॑न्त्रयत ।
टीका 1दशमे होतृमन्त्रैः काम्यप्रयोग उक्तः । अथैकादशे दशहोत्रादिमन्त्रनाम्नां प्रवृत्तिनिमित्तमुच्यते । तत्रादौ दशहोतृशब्दस्य प्रवृत्तिनिमित्तं दर्शयति - ब्रह्मात्मन्नित्यादिना ॥ यदेतज्जगत्कारणं परं ब्रह्म तदेतदादिसृष्टावात्मन्वज्जीवात्मोपेतं दशहोतृमन्त्राभिमानिदेवतानां शरीरमसृजत तत्सृष्ट्वा चानन्तरमनेन जीवात्मना सम्पद्येय संगतो भवेयमिति विचार्य न जीवात्मानमुद्दिश्य आत्मन्निति संबोध्य आमन्त्रितवान् । द्विरुक्तिर्बह्वर्था । बहुकृत्व आहूतवानित्यर्थः ।</description>
    </item>
    
  </channel>
</rss>
