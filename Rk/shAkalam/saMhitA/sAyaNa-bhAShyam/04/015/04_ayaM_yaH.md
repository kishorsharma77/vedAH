+++
title = "०४ अयं यः"

+++

यः प्रसिद्धोऽयं प्रत्यक्शेणोपलभ्यमानोऽग्निर्दैववाते देववातस्य पुत्रे सृञ्जये । सृञ्जयो नाम कश्चित्सोमयाची । तस्मिन्निमित्तभूते सति तद्यागार्थमित्यर्थः । सृञ्जयस्य यष्टृत्वं तैत्तिरीया आमनन्ति । वासिष्ठो ह सात्यहव्यो देवभागं पप्रच्छ यत्सृ‘ज्जयान्बहुयाजिनोऽयीयजः । तै. स. ६-६-२-२ । इति । पुरः पुर्वस्यां दिशि स्थितायामुत्तरवेद्यां समिध्यते । सम्यग्दीप्यते । अमित्रदम्भनः शत्रूणां हिंसकः सोऽग्निर्द्युमान् दीप्तिमान् भवतीति शेषः ॥ ४ ॥