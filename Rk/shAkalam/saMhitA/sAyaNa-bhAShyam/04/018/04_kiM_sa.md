+++
title = "०४ किं स"

+++

अदितिर्यमिन्द्रं सहस्रं बहून्मासो मासान्पूर्वीर्बह्वीः शरदश्च सम्वत्सरांश्च जभार । बभार । बिभर्तेरिदं रूपम् । गर्भे स्थित इन्द्रो बहुषु सम्वत्सरेष्वदितिं क्लेशितवानित्यर्थः । एवंभूतः स इन्द्रः किं यत्किमपि । सर्वमपीत्यर्थः । ऋधक् विरुद्धं कर्म कृणवत् । अकरोत् । इन्द्रस्याक्षेपमसहमानादितिरिन्द्रमाताप्येनं प्रतिब्रूते । हे वामदेव जातेषूत्पन्नेषु देवादिष्वन्तर्मध्येस्येन्द्रस्य प्रतिमानं न ह्यस्ति । न विद्यते खलु । नु इति पादपुरणार्थः । उतापि च ये देवादयो जनित्वा जनयितव्या जनयिष्यमाणास्तेषु मध्येऽसेन्द्रस्य प्रतिमानं नास्ति ॥ ४ ॥