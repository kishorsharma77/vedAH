+++
title = "०३ यदाशसा निःशसाभिशसोपारिम"

+++

यद्दुष्कृतमाशसाशंसनेनाभिलाषेण जाग्रतो जागरणावस्थायाम् वर्तमाना वयमुपारिम उपगतवन्तः स्म उपगतवन्तः स्म यच्च स्वपन्तः स्वप्नावस्थाम् प्राप्ता उपगतवन्तः स्म। तथा नि सशा निःशंसनेन निर्गताभिलाषेणाभिशसाभिगताभिलाषेण च कारणेनावस्थाद्वये यद्दुष्कृतमुपागच्छेम। तानि विश्वानि सर्वाण्यजुष्टान्यसेव्यान्यप्रियाणि वा दुष्कृतानि दुष्कर्माण्यग्निरस्मदारेऽस्मत्तो दूरदेशेऽप दधातु। अपकृष्यस्थापयतु॥४॥