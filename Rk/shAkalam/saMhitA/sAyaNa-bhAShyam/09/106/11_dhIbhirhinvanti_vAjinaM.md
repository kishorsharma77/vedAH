+++
title = "११ धीभिर्हिन्वन्ति वाजिनं"

+++

वाजिनं बलवन्तं वननीये वसतीवर्याख्ये उदके क्रीळन्तं सङ्क्रीडमानं अत्यविं अवि- शब्देन तद्रोमकृतं पवित्रमभिधीयते अत्गिक्रान्तपवित्रं सोमं ऋत्विजोधीभिः स्तुतिभिः हिन्वन्ति वर्धयन्ति । यद्वा धीभिर्वर्णलोपश्छान्दसः धीतिभिरङ्गुलीभिः हिन्वन्ति प्रेरयन्ति । हिगतौ वृद्धौचस्वादिः । किंच त्रिपृष्ठं त्रीणि पवित्राणि द्रोणकलशाधवनीयपूतभृदात्मकानि पात्राणि त्रीणि सवनानि वा स्पृशतीति सतथोक्तः तं सोमं मतयः स्तुतयः अभिसम- स्वरन् अभितः संस्तुवन्ति ॥ ११ ॥