+++
title = "१० आरे अघा"

+++

या आरे समीप एवाघाघानि दुःखानि शत्रुरूपाणि करोति तं को नरो न्विदानीमित्थेत्थम् ददर्श। पश्यति। किञ्च यं द्रुघनं युञ्जन्ति रथे तमु तमेवास्थापयन्ति। आरोहयन्तीत्यर्थः। अथवा यं रथे युञ्जयन्ति तमेव प्रहरणार्थमास्थापयन्ति। उभयविधं कार्यमेकः करोतीत्यर्थः। किञ्चास्मै तृणं ना भरन्ति। नाहरन्ति। तथोदकं नाहरन्ति। हृग्रहोर्भ इति भत्वम्। ईदृशो द्रुघण उत्तरो दक्षिणस्य वृशभस्य स्वयमुत्तर सन् धुरो रथभारस्य रथधुरं वहति प्रदेदिशत् प्रकर्षेण जयं स्वामिने प्रदिशन् शत्रूणां वा भयं प्रदिशन् वहति। दिश अतिसर्जन इत्यस्माद्यङ् लुगन्ताच्छतरि रूपम्॥१०॥