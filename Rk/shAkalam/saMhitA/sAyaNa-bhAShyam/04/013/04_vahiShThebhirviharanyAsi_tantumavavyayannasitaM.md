+++
title = "०४ वहिष्ठेभिर्विहरन्यासि तन्तुमवव्ययन्नसितं"

+++

हे देव द्योतमान सूर्य त्वं जगन्निर्वाहात्मकस्य रसस्यादानार्थं तन्तुं रश्मिसमूहं विहरन्विस्तारयन् असितं क्रुष्णवर्णं वस्म नक्तञ्चारानां निवासभूतां रात्रिमवव्ययन् अवाचीनं यथा भवति तथा संवृण्वन् । तिरस्कुर्वन्नित्यर्थः । वहिष्ठेभिर्वोढुमत्यन्तं शक्तैरश्वैर्यासि । गमनमार्गं गच्छसि । अस्यामृचि पूर्वार्धे सूर्यस्य प्रत्यक्षमर्थं प्रतिपाद्योत्तरार्धे परोक्षमर्थं प्रतिपादयितुमाह । दविध्वतो धुन्वानाः सूर्यर्स्य सम्बन्धिनो रश्मयः किरणा अप्स्वन्तरिक्षे । आप इत्यन्तरिक्षनाम आकाशमापः पृथिवीति तन्नामसु पाठात् । अन्तर्मध्ये चर्मेव चर्मवत्स्थितं तमोऽन्धकारमवाधुः । अवाचीनमदधुः । तिरस्कुर्वन्तीत्यर्थः ॥ ४ ॥