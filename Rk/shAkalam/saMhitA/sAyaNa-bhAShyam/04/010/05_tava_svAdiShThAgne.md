+++
title = "०५ तव स्वादिष्ठाग्ने"

+++

हे अग्ने स्वादिष्ठा स्वादुतमा प्रियतमा तव त्वदीया सन्दृष्टिर्दीप्तिरह्न इदा चित् दिवसस्येदानीं चाक्तोरिदा चित् । अक्तुरिति रात्रिनाम शर्वर्यक्तुरूर्म्येति रात्रिनामसु पाठात् । रात्रेरिदानीं च । अहोरात्र इत्यर्थः । अन्जू व्यक्तिम्रक्षणकान्तिगतिष्वित्यस्माद्धातोः किच्चेत्यौणादिकसूत्रेण तुप्रत्ययः तस्य किद्वद्भावश्च । तितित्रेतीट् प्रतिषेधः । अनिदितामित्युपधानकारलोपः । चोः कुरिति कुत्वम् । रुक्मो नालङ्कार इव श्रिये पदार्थमाश्रयितुमुपाकेऽन्तिके । उपाक इत्यन्तिक नाम आक उपाक इति तन्नामसु पाठात् । रोचते । राजते ॥ ५ ॥