+++
title = "०९ नि षु"

+++

हे गनपते त्वं गणेषु स्तोतृगणेषु सु सुष्थु निषीद। स्तुतिश्रवणार्थं निषण्णोभव। यतः कवीनां क्रान्तप्रज्ञानां मध्ये त्वा त्वाम् विप्रतममतिशयेन मेधाविनमित्याहुः। किञ्च त्वदृते। अन्यारादितरर्ते। पा. २-३-२९। इति पञ्चमी। त्वां वर्जयित्वा किं चन कर्मारे दूरे समीपे वा न क्रियते। तस्मान्निषीद। ततो हे मघवन्धनवन्निन्द्र महां महान्तमर्कमर्चनीयमस्मदीयं त्रिवृत्पञ्चदशादि लक्षनं स्तोमम् चित्रं नानारूपं कृत्वार्च। पूजय । विधेहि। अर्च पूजायां भौवादिकः॥९॥