+++
title = "०६ पताति कुण्डृणाच्या"

+++

वातोऽस्मत्प्रतिकूलो वायुः कुंडृणाच्या कुटलगत्या स त्वस्मान्परित्यज्य वनादध्यरण्यादप्यधिकं दूरं देशं पताति । पततु । अन्यत्पूर्ववत् ॥ पताति । लेट्याडागमः । कुंडृणाच्या । कुडि दाहे । अस्मात् ल्युडन्ते कुंडनशब्दे डकारात्परस्याकारस्य ऋकारश्छान्दसः । ऋवर्णाच्चेति वक्तव्यमिति णत्वम् । तदंचतीति कुंडृणाची । ऋत्विगित्यादिना क्विन् । अनिदितामिति नलोपेंऽचतेश्चेति वक्तव्यंः । पा ४-१-६-२ । इति ङीप् । अचः (पा ६-४-१३८) इत्यकारलोपः । चौ (पा ६-३-१३८) इति पूर्वपदस्य दीर्घत्वम् । चौ (पा ६-१-२२२) इत्याकारस्योदात्तत्वं ॥ ६ ॥