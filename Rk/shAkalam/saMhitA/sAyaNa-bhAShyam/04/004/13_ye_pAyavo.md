+++
title = "१३ ये पायवो"

+++

अत्रेयमैतिहासिकी कथा । उचथ्यस्य गर्भिणीं ममतानामधेयां भार्यां तदनुजो बृहस्पतिरचकमत । तस्या रेत अधित्सुं तं बृहस्पतिं गर्भस्थं रेतोऽब्रवित् । रेतोऽत्र मा सैक्षीरहमत्र वसामीति । एवमुक्तो बृहस्पतिर्निरुद्धरेतस्कः सन् रेतोरूपं गर्भं शशाप । जात्यन्धत्वरूपं दीर्घं तमः प्राप्नुहीति । तत्तस्तस्यां दीर्घतमा अजनिष्ठ । स चान्ध्यपरिहारायाग्निं स्तुत्वा चक्षुरलभतेति । तदिदानीमाह । हे अग्ने पायवो रक्शकाः पश्यन्तोऽन्धोऽयमिति कृपादृष्त्या पश्यन्तस्ते तव ये रश्मयो मामतेयं ममतायाः पुत्रमन्धं चक्शर्हीनं दीर्घतमसं दुरितादान्ध्यलक्षणाच्छापादरक्षन् चक्षुष्प्रदानेनापालयन् । विश्वदेवा विश्वप्रज्ञो भवान् सुकृतः शोभनं चक्षुष्प्रदानादिकर्म कृतवतस्तान्रश्मीन्रक्ष । आदरेण परिगृह्य पालयति । तेशां परिग्रहसिद्धिरभिधीयते । दिप्सन्त इत् दम्भितुं परिभवितुमिच्छन्त एव रिपवः शत्रव एनं दीर्घतमसं नाह देभुः ॥ नैव परिभवन्ति खलु ॥ मामतेयम् । ममशाया अपत्यमित्यर्थे स्त्रीभ्यो ढक् । दिप्सन्तः । दन्भु दम्भे । सनीवन्तर्धेत्यादिना इडभावः । दम्भ इच्चेतिकारः । देभुः । श्रन्थिग्रन्थिदन्भिष्वञ्जी नामपसङ्ख्यानमिति लिटः कित्त्वादपधालोपः ॥ १३ ॥