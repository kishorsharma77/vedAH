+++
title = "०६ उग्रा इव"

+++

वृषणः । फलं वर्षतीति वृषा यज्ञह् । तस्य धुरो धुरं भारं बिभ्रतो धारयन्त एते ग्रावाणः साकं सोमेन सह युक्ताः सन्तः प्रवहन्तो रथं प्रकर्षेण वोढार उग्रा उद्गूर्णा अश्वा इव समायमुः। समायच्छन्ति। अयता भवन्तीत्यर्थः। यद्यदा श्वसन्तोऽभिषवसमय उत्पतननिपतनव्यापारजनितेन वायुना श्वसन्त इव स्थिता ग्रावाणो जग्रसनाः सोमं ग्रसमाना अराविषुः शब्दायन्ते तदानीमेषां ग्राव्णां सम्बन्धी प्रोथथो मुखाच्छब्दः शृण्वे। श्रूयते। तत्र दृष्टान्तः। अर्वतामिवाश्वानां सम्बन्धिनो मुखाद्धेषाशब्दो यथा तद्वदित्यर्थः॥६॥