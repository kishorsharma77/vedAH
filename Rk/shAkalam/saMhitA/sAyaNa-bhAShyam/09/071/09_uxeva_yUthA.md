+++
title = "०९ उक्षेव यूथा"

+++

उक्षेव वृषभइव यूथा गोयूथानि प्रत्यागच्छन् शब्दङ्करोति तद्वदयं सोमः स्तुतीः परियन् परिगच्छन् । अरावीत् शब्दायते ततः सूर्यस्य सर्वस्य प्रेरकस्यादित्यस्य त्विषीर्दिप्तीरध्य- धित अधिदधाति सूर्यात्मनाद्युलोकेवतिष्ठतइत्यर्थः । दधातेर्लुङि स्थाध्वोरिच्चेतीत्वकित्वे । किंच दिव्यः दिविभवः सुपर्णः सुपतनः श्येनरूपया गायत्र्या हृतत्वात् शोभनगमनः सोमः क्षां पृथिवीनामैतत् क्षियन्ति निवसन्त्यत्रेति क्षां पृथिवीमवचक्षत अवपश्यति चष्टे- र्लुङि बहुलंछन्दसीति शपोलुगभावः ततः सोमः जाः जाताः प्रजाः क्रतुना प्रज्ञानेन परि- पश्यते परितः पश्यति व्यत्ययेनात्मनेपदं ॥ ९ ॥हरिंमृजन्तीतिनवर्चं पंचमं सूक्तं आङ्गिरसस्य हरिमन्तस्यार्षं पवमानसोमदेवताकं जाग- तमूर्ध्वंप्रागुशनसइति परिभाषया जागतम् । तथाचानुक्रान्तं—हरिंहरिमन्तइति । गतोविनि- योगः ।