<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;२३ ईशानबलिः on वेदे विश्वासटिप्पन्यः</title>
    <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/23_IshAnabaliH/</link>
    <description>Recent content in &#43;२३ ईशानबलिः on वेदे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/23_IshAnabaliH/index.xml" rel="self" type="application/rss+xml" />
    <item>
      <title>१९ १३</title>
      <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/23_IshAnabaliH/19_13/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/23_IshAnabaliH/19_13/</guid>
      <description>सूत्रम् ईशानाय स्थालीपाकं श्रपयित्वा क्षैत्रपत्यं च प्राचीमुदीचीं वा दिशमुपनिष्क्रम्य स्थण्डिलं कल्पयित्वाऽग्नेरुपसमाधानादि ।
अनाकुला अथ ईशानबलिर्नाम पाकयज्ञो वक्ष्यते शूलगव इति यस्य प्रसिद्धिः । गवालम्भनं च तत्र शास्त्रान्तरे चोदितमस्माकं तु स्थालीपाक एव । एतावत् गोरालम्भस्थानमिति नियमात् । नित्यश्चायं पुरुषसंस्कारः न काम्यो नैमित्तिको वा । कामनिमित्तयोरश्रुतत्वात् । सकृच्च कर्तव्यः । कालसंयोगाभावात् । कालसंयोगे ह्यभ्यावृत्तिर्भवति । तस्य कालस्य पुनःपुनस्सम्बन्धात् । कः पुनरस्य कालः? शरदि वसन्ते वेति शास्त्रान्तरम् । आर्द्रया कर्तव्यमिति च । उदगयनादिनियमश्चास्माकम् । तत्र फाल्गुने मासि पूर्वपक्षे अष्टम्यार्द्रया सम्पद्यते सोऽस्य मुख्यः कालः । तेन यक्ष्यमाणो गृहे स्थालीपाकं श्रपयति औपासने ईशानाय देवाय सङ्कल्पितमेकं, क्षेत्रपतये चापरम् । तैस्सह प्राचीमुदीचीं वा दिशं ग्रामात् बहिर् उपनिष्क्रम्य यत्र यक्ष्यमाणो भवति तत्र देवयजनाय देवगृहयोश्च पर्याप्तमेकं स्थण्डिलं कल्पयित्वा तस्य पूर्वार्धे अगन्यायतनमुल्लिख्याग्निं प्रतिष्ठाप्योपसमाधानादि तन्त्रं प्रतिपद्यते । द्वन्द्व पात्राणि, परिधयः ॥१३॥</description>
    </item>
    
    <item>
      <title>१९ १४</title>
      <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/23_IshAnabaliH/19_14/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/23_IshAnabaliH/19_14/</guid>
      <description>सूत्रम् अपरेणाग्निं द्वे कुटी कृत्वा।
अनाकुला तत अग्नेः पश्चात् द्वे कुटी करोति देवाय देव्यै च । प्रत्यग्द्वारे प्राग्द्वारे वा । दक्षिणोत्तरे उदगपवर्गः । तयोर्देवस्य देव्याश्च प्रतिकृती कृत्वा ॥१४॥
इति श्रीहरदत्तमिश्रविरचितायां गृह्यसूत्रवृत्तावनाकुलायां एकोनविंशः खण्डः ॥
गृह्यतात्पर्यदर्शनम् अग्निमुखान्ते कृते अपरेणाग्निं द्वे कुटी प्राग्द्वारे उदगपर्गे कृत्वा ॥१४॥ इति श्रीसुदर्शनाचार्यविरचिते गृह्यतात्पर्यदर्शने एकोनविंशः खण्डस्समाप्तः ॥</description>
    </item>
    
    <item>
      <title>२० ०१</title>
      <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/23_IshAnabaliH/20_01/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/23_IshAnabaliH/20_01/</guid>
      <description>सूत्रम् उत्तरया दक्षिणस्यामीशानमावाहयति ।
अनाकुला मध्ये जयंतस्य प्रतिकृतिमाकाश एव कृत्वा दक्षिमस्याम् ईशानमावाहयति उत्तरयर्चा &amp;ldquo;आ त्वा वहन्त्व्&amp;rdquo; इत्येतया । अग्नेरुपसमाधानादीत्त्युक्तत्वात् प्रधानाहुतीनां च वक्ष्यमाणत्वात् आज्यभागान्ते कुटीकरणमेव भवति ॥१॥
गृह्यतात्पर्यदर्शनम् अथोत्तरया &amp;ldquo;आ त्वा वहन्तु&amp;rdquo; इत्येतया दक्षिणस्यां कुट्या मीशानमावाहयति । मूर्तिमानिहागच्छेति ध्यायेत् ॥१॥</description>
    </item>
    
    <item>
      <title>२० ०२</title>
      <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/23_IshAnabaliH/20_02/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/23_IshAnabaliH/20_02/</guid>
      <description>सूत्रम् लौकिक्या वाचोत्तरस्यां मीढुषीम्।
अनाकुला +++(सम्पादकटिप्पनी - इदं सूत्रम् अग्रिमे व्याख्यातम् ।)+++
गृह्यतात्पर्यदर्शनम् +++(सम्पादकटिप्पनी - इदं सूत्रम् अग्रिमे व्याख्यातम् ।)+++</description>
    </item>
    
    <item>
      <title>२० ०३</title>
      <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/23_IshAnabaliH/20_03/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/23_IshAnabaliH/20_03/</guid>
      <description>सूत्रम् मध्ये जयन्तम् ।
अनाकुला उत्तरस्यां लौकिक्या वाचा मीढुषीं देवीं आवाहयति । मध्ये जयन्तम् आवाहयति । लौकिक्या वाचा-आयाहि जयन्त, जयन्तमावाहयामीति वा । जयन्तः स्कन्दः । लौकिक्येत्यनुच्यमाने पूर्वेण मन्त्रेणावाहनं प्राप्नोति ॥२॥
गृह्यतात्पर्यदर्शनम् तथोत्तरस्यां कुट्यां लौकिक्या वाचा &amp;ldquo;आयाहि मीढुषि&amp;rdquo; इति मीढुषीम् ईशानस्य पत्नीं आवाहयतीत्येव ॥२॥ कुट्योर्मध्ये आकाशे जयन्तम् इन्द्रसूनुं स्कन्दं वा &amp;ldquo;आयाहि जयन्त&amp;rdquo; इत्यावाहयति । अत्र सूत्रे अनुक्तमप्यौचित्यादावाहितेभ्य आसनानि ददाति ॥३॥</description>
    </item>
    
    <item>
      <title>२० ०४</title>
      <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/23_IshAnabaliH/20_04/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/23_IshAnabaliH/20_04/</guid>
      <description>सूत्रम् यथोढमुदकानि प्रदाय त्रीनोदनान् कल्पयित्वाऽग्निमभ्यानीयोत्तरैरुपस्पर्शयित्वा उत्तरैर्यथास्वमोदनेभ्यो हुत्वा सर्वतस्समवदायोत्तरेण यजुषाग्निं स्विष्टकृतम् ।
अनाकुला (येन शब्देन येषु स्थानेषु येन क्रमेणावाहनं चोदितं तद्देवताकान्यर्घ्याणि प्रयच्छति) । पृथक्पात्रैः कल्पितानि अर्घ्यत्वात् पुष्पाक्षतैस्संयुक्तानि । ईशानेदं ते अर्घ्यम्, जयन्तेदं ते अर्घ्यमिति । ततो गन्धपुष्पधूपदीपैरभ्यर्च्य ततः स्थालीपाकादुद्धृत्य त्रीनोदनान् कल्पयति त्रिषु पात्रेषु देव्यै स्कन्दाय च देवाय होमार्थं उपहारार्थं च । स्थाल्यां च भूयांसमोदनमवशिनष्टि ब्राह्मणभोजनार्थम् । ततस्तानोदनानग्निसमीपमानीय्यापरेणाग्निं बर्हिंषि प्रतिष्ठापयति दक्षिणत उत्तरतो मध्ये च । अत्र प्रतिष्ठिताभिघारणम् । तत उत्तरैर्मन्त्रैस्त्रिभिर्यथोढं त्रीनोदनानुपस्पर्शयति । स्वस्वामिसम्बन्धं कारयति । उत्तरैर् मन्त्रैः &amp;ldquo;उपस्पृशतु मीढ्वान्&amp;rdquo; इत्यादिभिः । यथादेवतमभिमृशति &amp;ldquo;इदमग्नेरित्याग्नेयम्&amp;rdquo; इतिवत् । एवमुपस्पर्शयित्वा तत उत्तरैर्मन्त्रैस्सप्तदशभिः प्रधानाहुतीर्जुहोति यथास्वमोदनेभ्यः येनौदनेन यस्यै देवतायै स्वत्वसम्बन्ध उपस्पर्शनेनोपलक्षितः तस्मात् तस्य जुहोतीत्यर्थः । तत्र &amp;ldquo;भवाय देवाये&amp;quot;त्यादिभिरष्टाभिः देवस्यौदनात् । &amp;ldquo;भवस्य देवस्य पत्न्यै स्वाहे&amp;quot;त्यष्टाभिः मीढुष्याः । &amp;ldquo;जयन्ताय स्वाहे&amp;quot;ति जयन्तस्य । एवं प्रधानाहुतीर्हुत्वा ततस् सर्वतः समवादायोत्तरेण यजुषा &amp;ldquo;अग्नये स्विष्टकृते सुहुत&amp;rdquo; इत्यनेनाग्निं स्विष्टकृतं यजति । सर्वतस्समवदायेत्त्युच्यते यथा स्वमोदनेभ्यः पृथक्पृथक् स्विष्टकृन्मा भूदिति । यद्यपि स्विष्टकृतोऽनन्तरमिदमुक्तमुपस्थानादि, तथापि &amp;ldquo;जयादीनुपजुहोति&amp;rdquo; इत्यत्रोपशब्दश्रवणात् प्रधानहोमानन्तरं जयादयः । परिषेचनान्ते उपस्थानादि ॥३॥</description>
    </item>
    
    <item>
      <title>२० ०५</title>
      <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/23_IshAnabaliH/20_05/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/23_IshAnabaliH/20_05/</guid>
      <description>सूत्रम् उत्तरेण यजुषोपस्थायोत्तरैस्सहौदनानि पर्णान्येकैकेन द्वे द्वे दत्वा दश देवसेनाभ्यो दशोत्तराभ्यः ॥
अनाकुलावृत्तिः उत्तरेण यजुषा &amp;ldquo;स्वस्तिनः पूर्णमुख&amp;rdquo; इत्यनेन उपस्थानं च महादेवस्य, तत्प्रधानत्वात् कर्मणः । &amp;ldquo;पूर्णमुख&amp;rdquo; इत्यपि तस्यैव निर्देशः । पूर्णाहुतिभिः पूर्णमुखः । उपस्थाय तत उत्तरैर्मन्त्रैः &amp;ldquo;गृहपोपस्पृशेत्यादिभिः अष्टादशभिः सहौदनानि पर्णानि मन्त्रप्रतीताभ्यो देवताभ्यो ददाति । तत्र चादितस्सप्तभिः प्रतिमन्त्रं द्वे द्वे पर्णेददाति । अष्टमेन दशदेवसेनाभ्य इति वदन् मन्त्रप्रतीता देवता दर्शयति । तत्र गृहप इति महादेवाभिधानं मन्यते गृहान् पातीति । &amp;ldquo;नमो रुद्राय वास्तोष्पतय&amp;rdquo; इति च मन्त्रान्तरम् । तस्मादनेन देवाय पर्णद्वयं तस्यैवौदनात् । गृहपी देवी, तस्मादनेन मन्त्रेण देव्यै दातव्यं तस्या एवौदनात् । घोषिणी इत्यादयः, सर्वगणा देवस्यानुचराः । तेभ्योऽपि देवकुटीसमीपे तस्यावोदनात् पर्णद्वयानि । देवसेना भूतगणाः । तेभ्योऽपि सर्पगणवत् । दशोत्तराभ्यः &amp;ldquo;या आख्याता&amp;rdquo; इत्यस्मिन्नुत्तरे मन्त्रे प्रतीता उत्तरा देवताः । ताभ्यो दश पर्णानि तेनैव मन्त्रेण देवस्यैवौदनात् ॥५॥</description>
    </item>
    
    <item>
      <title>२० ०६</title>
      <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/23_IshAnabaliH/20_06/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/23_IshAnabaliH/20_06/</guid>
      <description>सूत्रम् पूर्ववदुत्तरैः ।
अनाकुला पूर्ववद्उत्तरैर्मन्त्रैः &amp;ldquo;द्वारापोस्पृशे&amp;quot;त्यादिभिः चतुर्भिः पर्णानि देयानि पूर्ववद् एकैकेन द्वे द्वे इत्यर्थः । अत्र द्वारापो देवः द्वारपालः । द्वारापी देवी च द्वारापाला । अभ्यासारिणोऽपि देव्या अनुचराः । निषिङ्गिन्न् इति जयन्तस्याभिधानम् । तेभ्यो यथा स्वमोदनैस्तत्र तत्र दानम् ॥६॥
गृह्यतात्पर्यदर्शनम् पूर्वं यथा &amp;ldquo;गृहपोपस्पृश&amp;rdquo; इत्यादिभिर्दक्षिणोत्तरकुट्योर्मध्ये च स्वेभ्य एवौदनेभ्यो द्वे द्वे पर्णे प्रतिमन्त्रं दत्ते, एवं उत्तरैः &amp;ldquo;द्वारापोपस्पृश&amp;rdquo; इत्यादिभिश्चतुर्भिर्दद्यात् ॥ अथ प्रयोगः—परिषेचनान्ते कृते &amp;ldquo;गृहपोपस्पृश&amp;rdquo; इति दक्षिणस्याम् । &amp;ldquo;गृहप्युपस्पृशे&amp;quot;त्युत्तरस्याम् । &amp;ldquo;घोषिणः&amp;rdquo; इति मध्ये । ततश्च &amp;ldquo;श्वासिनः&amp;rdquo; इति दक्षिणस्याम् । &amp;ldquo;विचिन्वन्तः&amp;rdquo; इत्युत्तरस्याम् । &amp;ldquo;प्रपुन्वन्तः&amp;rdquo; इति मध्ये । ततः &amp;ldquo;समश्नन्तः&amp;rdquo; इति दक्षिणस्याम् । एतदन्तं द्वे द्वे पर्णे । ततो दक्षिणस्यामेव &amp;ldquo;देवसेनाः&amp;rdquo; इति दश पर्णानि । तथैव &amp;ldquo;या आख्याताः&amp;rdquo; इति दश पर्णानि । तस्यामेव ततः पुनरपि तत्रैव &amp;ldquo;द्वारापोपस्पृश&amp;rdquo; इति द्वे पर्णे । &amp;ldquo;द्वारापि&amp;rdquo; इत्युत्तरस्याम् । &amp;ldquo;अन्वासारिणः&amp;rdquo; इति मध्ये द्वे । &amp;ldquo;निषङ्गिन्&amp;rdquo; इति दक्षिणस्यां द्वे इति । अत्र यद्यपि केचन मन्त्रा अव्यक्तलिङ्गका बहुवचनलिङ्गकाश्च, तथापीशानमीढुषीजयन्ता एव देवताः । प्रमाणं च &amp;ldquo;गृहपि&amp;quot;&amp;ldquo;द्वारपि&amp;rdquo; &amp;ldquo;निषङ्गिन्&amp;rdquo; इति मन्त्रलिङ्गदर्शनम् । &amp;ldquo;दश देवसेनाभ्यो दशोत्तराभ्य, इत्यत्र तु सूत्रकारवचनाद्देवस्येशानस्य सेना देवसेना एव देवताः । ममकारास्पदीभूतस्य च पुत्रभृत्यादेः पूजापि पितृस्वाम्यादिपूजैव, पुत्रादिपूजायां सत्यां पित्रादेरहमेव पूजित इति मानसप्रत्यक्षोदयात् । अत एव च जातेष्टेस्संवलिताधिकारत्वम् । तस्मादिह देवस्यौदनाद्देवसेनाभ्यो दानं न विरुध्यते । केचित्—मान्त्रवर्णिक्य एव देवताः । तेन गृहपेति देवाय; &amp;ldquo;रुद्रः खलु वै वास्तोष्पतिः&amp;rdquo; (तै.</description>
    </item>
    
    <item>
      <title>२० ०७</title>
      <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/23_IshAnabaliH/20_07/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/23_IshAnabaliH/20_07/</guid>
      <description>सूत्रम् ओदनपिण्डं संवृत्य पर्णपुटेऽवधायोत्तरेण यजुषा वृक्ष आसजति ।
अनाकुला अथ तस्यैवोदनात् *पिण्डं उभाभ्यां हस्ताभ्यां संवृत्य दृढं कृत्वा पर्णैस्स्यूतैः कृते पुटेऽवधाय तं शिक्ये कृत्वोत्तरेण यजुषा &amp;ldquo;नमो निषङ्गिण इषुधिमते&amp;rdquo;, इत्यनेन वृक्ष आसजति अवसम्बयति ॥७॥
गृह्यतात्पर्यदर्शनम् अथ होमबलिशेषेभ्यः त्रिभ्य ओदनेभ्य उपादाय पिण्डं संवर्तयति सुदृढं करोति । शेषाणां प्रतिपत्त्यपेक्षत्वात् । केचित्—जयन्तस्योदनादिति । ततस्तं पिण्डं पर्मपुटेऽवधायोत्तरेण यजुषा &amp;ldquo;नमो निषङ्गिण इषुधिमते&amp;rdquo; इत्येतावतैव मन्त्रसमाम्नायगतेन वृक्षे कस्मिंश्चिद् आसजति शिक्ये कृत्वावलम्बयति ॥७॥</description>
    </item>
    
    <item>
      <title>२० ०८</title>
      <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/23_IshAnabaliH/20_08/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/23_IshAnabaliH/20_08/</guid>
      <description>सूत्रम् अत्र रुद्रान् जपेत्।
अनाकुला अत्र अस्मिन्काले रुद्रान् &amp;ldquo;नमस्ते रुद्र मन्यव&amp;rdquo; इत्यादीनेकादशानुवाकान् जपेत् । एतैरेव देवमुपतिष्ठेतेत्यर्थः । (तत्रोत्तमस्यानुवाकस्यादितो दशस्वृक्षु&amp;quot; तेषाँ सहस्रयोजन&amp;quot; इत्यनुषङ्गः । अन्ततस्त्रयो मन्त्राः &amp;ldquo;नमोरुद्रेभ्यो ये पृथिव्यां येषामन्नमिषवः&amp;rdquo; &amp;ldquo;नमो रुद्रेभ्यो येऽन्तरिक्षे येषां वातः&amp;rdquo; &amp;ldquo;नमो रुद्रेभ्यो ये दिवि येषां वर्षमिषवस्तेभ्यः&amp;rdquo; इत्यादि सर्वत्रानुषङ्गः ॥८॥ )
गृह्यतात्पर्यदर्शनम् अत्रास्मिन्काले । अन्ये तु— अत्र वृक्षसमीप इति । रुद्रान् &amp;ldquo;नमस्ते रुद्र मन्यवे&amp;rdquo; (तै.सं.४-५-१.) इत्येकादशानुवाकान् जपेत् चातुस्स्वर्येण तत्रोत्तमानुवाके &amp;ldquo;अस्मिन् महति&amp;rdquo; इत्यादिष्वष्टसु &amp;ldquo;तेषां सहस्रयोजने&amp;rdquo; (तै.सं.८-५-११.) इत्याद्यनुषङ्गः । तथा &amp;ldquo;नमो रुद्रेभ्यो ये पृथिव्यां येषामन्नमिषवस्तेभ्यः&amp;rdquo; &amp;ldquo;नमो रुद्रेभ्यो ये ऽन्तरिक्षे येषां वात इषवस्तेभ्यः&amp;rdquo; &amp;ldquo;नमो रुद्रेभ्यो ये दिवि येषां वर्षमिषवस्तेभ्यो दश प्राचीर्दश दक्षिणा&amp;rdquo; इत्याद्यनुषङ्गः ॥८॥</description>
    </item>
    
    <item>
      <title>२० ०९</title>
      <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/23_IshAnabaliH/20_09/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/23_IshAnabaliH/20_09/</guid>
      <description>सूत्रम् प्रथमोत्तमौ वा ।
अनाकुला अथ वा प्रथमोत्तमाभ्यामेवानुवाकाभ्यामुपस्थानं कर्तव्यम् ॥९॥
गृह्यतात्पर्यदर्शनम् अथ वा रुद्राणां प्रथमोत्तमाव् एवानुवाकौ जपेत् ॥९॥</description>
    </item>
    
    <item>
      <title>२० १०</title>
      <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/23_IshAnabaliH/20_10/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/23_IshAnabaliH/20_10/</guid>
      <description>प्रस्तावः अथ प्रधानहोमकाल एव यत्कर्तव्यं तदाह—
सूत्रम् अभित एतमग्निं गास्स्थापयति यथैना धूमः प्राप्नुयात् ।
अनाकुला एतं हूयमानमग्निमभितो गाः आत्मीयाः यथा स्थापयति स्थापने एना गाः धूमः प्राप्नुयात् । अनुवातं समीप इत्यर्थः । प्रधानहोमकाले च&amp;hellip; तदर्थमेवैतमित्युक्तं एतं हूयमानमग्निमिति ॥१०॥
गृह्यतात्पर्यदर्शनम् एतं ** होमार्थम्अग्निमभितः** होमाग्नेस्समीप इत्यर्थः । **गाः** स्वकीयास् **स्थापयत्य्** अनुवातं, **यथैना** गा होमधूमः **प्राप्नुयात्** । केचित्— गोशान्त्यर्थमपीदं कर्मेत्यत्रैतत् ज्ञापकमिति ॥१०॥</description>
    </item>
    
    <item>
      <title>२० ११</title>
      <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/23_IshAnabaliH/20_11/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/23_IshAnabaliH/20_11/</guid>
      <description>सूत्रम् ता गन्धैर्दर्भग्रुमुष्टिनाऽवोक्षति वृषाणमेवाग्रे ।
अनाकुला ता गन्धैस् सुरभिचन्दनादिभिर् अवोक्षति दर्भग्रुमुष्टिना, न हस्तेन । गुरुमुष्टिः ग्रुमुष्टिः छान्दस उकारलोपः । सन्नखेन दर्भमुष्टिनेत्यर्थः । तत्र होम कालवचनं प्रोक्षणं तस्मिन् काले ॥१०॥ वृषाणं वृषभं तमेवाग्रे प्रोक्षति । यद्यप्यसावुपक्रमे न तिष्ठेत् तथापि अङ्गत्वात् तस्यैवावोक्षणम् । अग्रे तदर्थ एव कालः ॥११॥
गृह्यतात्पर्यदर्शनम् ता गन्धैश् चन्दनादिना युक्तैः । दर्भग्रुमुष्टिना दर्भाणां गुरुमुष्टिर्दर्भग्रुमुष्टिः । उकारलोपश्छान्दसः । सन्नखो दृढमुष्टिरित्यर्थः । तेनावोक्षति । तत्र विशेषः— वृषाणं, वृषभम् एवाग्रेऽवोक्षति । **एवकारात्तस्मिन्नवोक्ष्यमाणेऽन्या काचिद्गौर्नावोक्ष्यते । ततो गोचराय गाः प्रस्थापयति ॥११॥</description>
    </item>
    
    <item>
      <title>२० १२</title>
      <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/23_IshAnabaliH/20_12/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/23_IshAnabaliH/20_12/</guid>
      <description>सूत्रम् गवां मर्गेऽनग्नौ क्षेत्रस्य पतिं यजते ।
अनाकुला अथ क्षैत्रपत्यस्थालीपाकस्य विधिः– मर्गे मार्गे छान्दसो ह्रस्वः । अनग्नौ भूमावेव । गवामपगच्छन्तीनां कस्याश्चित् गोः पथि यागविधानात् अग्नौ प्राप्ते प्रतिषेधः ॥१२॥
गृह्यतात्पर्यदर्शनम् ततः प्रस्थितानां गवां मर्गे मार्गे । छान्दसो हस्वः । अनग्नौ भूमावेव क्षेत्रस्य पतिं यजते ॥१२॥</description>
    </item>
    
    <item>
      <title>२० १३</title>
      <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/23_IshAnabaliH/20_13/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/23_IshAnabaliH/20_13/</guid>
      <description>सूत्रम् ईशानवदावाहनम् ।
अनाकुला तस्य क्षेत्रपतेर् आवाहनं ईशानवत् कर्तव्यम् । &amp;ldquo;आ त्वा वहन्त्वि&amp;quot;त्यनयर्चेत्यर्थः । शर्वशब्दोऽपि तस्य पर्यायनाम द्रष्टव्यम् ॥१३॥
गृह्यतात्पर्यदर्शनम् क्षेत्रस्य पतेर् आवाहनमीशानवत्, &amp;ldquo;आ त्वा वहन्तु&amp;rdquo; इत्येतयेत्यर्थः ॥१३॥</description>
    </item>
    
    <item>
      <title>२० १४</title>
      <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/23_IshAnabaliH/20_14/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/23_IshAnabaliH/20_14/</guid>
      <description>सूत्रम् चतुर्षु सप्तसु वा पर्णेषु नामादेशं दधाति ।
अनाकुला आवाह्यार्घ्यं दत्वा गन्धादिभिरभ्यर्च्य स्थालीपाकमासाद्याभिघार्य चत्वारि सप्त वा पर्णानि देवस्य समीपे कृत्वा तेषु नामादेशं नामादिश्यौदनपिण्डं दधाति स्थालीपाकात् । तत्र पूर्वेषु पर्णदानमन्त्रेषु स्वाहाकारान्तत्वनियमात् इहापि क्षेत्रस्य पतये स्वाहेति पर्णदानम् । एष एवास्य यागः ॥१४॥
गृह्यतात्पर्यदर्शनम् चत्वारि सप्त वा पर्मानि भूमौ स्थापयित्वा तेषु क्षैत्रपत्यात् स्थालीपाकादोदनमादाय नामादेशं नाम चतुर्थ्यन्तमादिश्य &amp;ldquo;क्षेत्रस्य पतये त्वां ददामि, इति दधाति । &amp;ldquo;डुधाञू धारणपोषणयोः&amp;rdquo; इति स्मरणात् । केचित्—क्षेत्रस्य पतये स्वाहेति ददाति । पूर्वत्र बलिमन्त्रेषु स्वाहाकारस्य दृष्टत्वादिति । अत्र तु न सहौदनानि पर्णानि देयानि ; पर्णेष्विति सप्तमीनिर्देशात् ॥१४॥</description>
    </item>
    
    <item>
      <title>२० १५</title>
      <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/23_IshAnabaliH/20_15/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/23_IshAnabaliH/20_15/</guid>
      <description>सूत्रम् क्षिप्रं यजेत पाको देवः ।
अनाकुला पाको बालस्तद्वत् गमनशीलोऽयं देवः तस्माच्छीघ्रं यजेतेत्यर्थः ॥१५॥
गृह्यतात्पर्यदर्शनम् अयं चौदनदानात्मको यागः क्षिप्रम् आवाहनानन्तरमुदकमेव प्रदाय कर्तव्यः । गन्धादिप्रदानं तु यागोत्तरकालमेव ; यतः पाक अल्पो देवः । एतदुक्तं भवति— अनित्यदर्शनत्वात् क्षेत्रस्य पतेः शीघ्रमेव बलिर्देय इति । केचित्—पाकः बालः बालवद्गमनशीलः । तथा गन्धादि दत्वैवात्रापि बलिरिति ॥१५॥</description>
    </item>
    
    <item>
      <title>२० १६</title>
      <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/23_IshAnabaliH/20_16/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/23_IshAnabaliH/20_16/</guid>
      <description>सूत्रम् उत्तराभ्यामुपतिष्ठते ।
अनाकुला उत्तराभ्यां &amp;ldquo;क्षेत्रस्य पतिना वयम्&amp;rdquo; इति द्वाभ्याम् ॥१६॥
गृह्यतात्पर्यदर्शनम् &amp;ldquo;क्षेत्रस्य पतिना वयम्&amp;rdquo; इति द्वाभ्यामृग्भ्यामुपतिष्ठते ॥१६॥</description>
    </item>
    
    <item>
      <title>२० १७</title>
      <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/23_IshAnabaliH/20_17/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/23_IshAnabaliH/20_17/</guid>
      <description>प्रस्तावः &amp;ldquo;ओदनपिण्डं संवृत्य&amp;rdquo; इत्यादिना होमबलिशेषाणां प्रतिपत्तिरुक्ता । इदानीमीशानस्थालीपाकशेषस्य प्रतिपत्तिमाह—
सूत्रम् स्थालीपाकं ब्राह्मणान् भोजयेत् ।
अनाकुला &amp;ldquo;तेन सर्पिष्मता&amp;rdquo; इति पार्वणातिदेशेनैव सिद्धे बहुत्वविधानार्थं वचनम् ॥१७॥
गृह्यतात्पर्यदर्शनम् अयं च प्राकृतप्रतिपत्त्यनुवादो ब्राह्मणबहुत्वं विधातुम्, सर्पिष्मत्त्वं निवर्तयितुं वा ॥१७॥</description>
    </item>
    
    <item>
      <title>२० १८</title>
      <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/23_IshAnabaliH/20_18/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/23_IshAnabaliH/20_18/</guid>
      <description>प्रस्तावः क्षैत्रपत्यस्य प्रतिपत्तिमाह—
सूत्रम् क्षैत्रपत्यं प्राश्नन्ति ये सनाभयो भवन्ति ।
अनाकुला सनाभयस्समानयोनयः पुत्राः भ्रातरश्च । सनाभय इत्येव सिद्धे ये भवन्ति इति वचनं दौहित्रादीनामपि सम्बन्धिनां प्रतिग्रहार्थम् ॥१८॥
गृह्यतात्पर्यदर्शनम् सनाभयस्सपिण्डाः ॥१८॥</description>
    </item>
    
    <item>
      <title>२० १९</title>
      <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/23_IshAnabaliH/20_19/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/23_IshAnabaliH/20_19/</guid>
      <description>सूत्रम् यथा वैषां कुलधर्मस्स्यात् ।
अनाकुला एषां यजमानकुलजातानां यथा कुलधर्मः तथा वा प्राशनम्–यदि पुत्राणामेव, तथा प्राशनम् । अथ सर्वेषां स्वकुलजातानां, तथा प्राशनम् । अथ स्वस्रीयादीनामपि, तथा प्राशनमिति ॥१९॥
इत्यनाकुलायां हरदत्तमिश्रविरचितायां गृह्यवृत्तौ विंशः खण्डः सप्तमश्च पटलः ॥
गृह्यतात्पर्यदर्शनम् यद्येषाम् अनुष्ठातॄणां असपिण्डकर्तृकप्राशनमपि कुलधर्मस् तर्हि तथा वा स्यात् ॥१९॥ सप्तमे पटलेऽप्येवं कृतं भाष्यानुसारतः । श्रीमत्सुदर्शनार्येण गृह्यतात्पर्यदर्शनम् ॥१॥ अत्रानुक्तं दुरुक्तं वा यत्प्रमादादिहेतुकम् । वेदमार्गानुवर्तित्वात् तत्क्षन्तव्यं मनीषिभिः ॥३॥ इति श्रीसुदर्शनाचार्यविरचिते गृह्यतात्पर्यदर्शने विंशः खण्डः ॥ समाप्तस्सप्तमश्च पटलः ॥</description>
    </item>
    
  </channel>
</rss>
