+++
title = "०७ अभि गोत्राणि"

+++

अयमिन्द्रो गोत्राण्यभ्राणि मेघान् सहसा बलेनाभि गाहमानः प्रविशन्नरयो निर्दयो वीरो विक्रान्तः शतमन्युर्बहुयज्ञो बहुक्रोधो वा दुश्च्यवनोऽन्यैरचाल्यः। स्वयं पृतनाषाट् शत्रुसेनानामभिभविता। छन्दसि सह इति ण्विः। सहेः साडः स इति मूर्धन्यादेशः। अयुध्यः सम्प्रहर्तुमशक्यः। युध सम्प्रहारे। छान्दसः क्यप्। ईदृगिन्द्रोऽस्माकं सेना युत्सु सङ्ग्रामेषु प्रावतु। प्रकर्षेण रक्षतु॥७॥