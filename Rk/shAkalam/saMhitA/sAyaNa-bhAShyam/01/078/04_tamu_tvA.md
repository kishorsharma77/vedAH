+++
title = "०४ तमु त्वा"

+++

हे अग्ने दस्यून् उपक्षपयितृन् राक्षसादीन्यस्त्वमवधूनुषे अवचालयसि स्थानत्प्रच्यावयसि वृत्रहन्तमं वृत्राणां पाप्मानामतिशयेन हन्तारं तमु त्वा तमेव त्वां द्युम्नैरित्यादि पूर्ववत् ॥ वृत्रहन्तमम् । अतिशयेन वृत्रहा वृत्रहन्तमः । पदसंज्ञायां नलोपे नाद्घस्य (पा ८-२-१७) इति तमपो नुट् । दस्यून् । दीर्घादट समानपाद इति नकारस्य रुत्वम् । अत्रानुनासिकः पूर्वस्य तु वेत्यूकारः सानुनासिकः ॥ ४ ॥