+++
title = "०३ पूर्वामनु प्रदिशं"

+++

चेकितत् जानानः सोमः पूर्वां प्राचीं प्रदिशं प्रकृष्टां दिशं अनुयाति अनुगच्छति । किंच दर्शतः सर्वैर्दर्शनीयः दैव्यः देवेषु भवः तव रथः सूर्यरश्मिभिः संयतते सङ्गच्छते पुनर्दर्शतोरथइत्यादरार्थे । ततः पौंस्या पुंस्त्वावगमानि उक्थानि स्तोत्राण्यग्मन् इन्द्रं गच्छन्ति तथा जैत्राय जयार्थं तानि स्तोत्राणि इन्द्रं हर्षयन् हर्षयन्ति । तथा तस्य वज्रश्च तमिन्द्रं गच्छति । यद्यदा समत्सु सङ्ग्रामेषु अनपच्युता अनपच्युतौ शत्रुभिः अपराजितौ सोमश्च त्वंच इन्द्रश्च युवां सहभवथः तदा स्तोत्रागमनादीनि भवन्ति पुन- रनपच्युतेत्यादरार्था ॥ ३ ॥नानानमिति चतुरृचं नवमं सूक्तं आङ्गिरसस्य शिशुनाम्नआर्षं पंचपदापङ्क्तिश्छन्दः पव- मानः सोमोदेवता । तथाचानुक्रान्तं –नानानं चतुष्कं शिशुः पाङ्क्तंहीति । गतोविनियोगः ।