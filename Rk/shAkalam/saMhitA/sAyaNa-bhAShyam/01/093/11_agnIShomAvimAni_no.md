+++
title = "११ अग्नीषोमाविमानि नो"

+++

हे अग्नीषोमौ युवं युवां नोऽस्मदीयानीमानि हव्या हवींषि जुजोषतम् । सेवेथाम् । तदर्थं नोस्मान् सचा सह युवामुपा यातम् । उपागच्छतं ॥ जुजोषतम् । जुषी प्रीतिसेवनयोः । लोट व्यत्ययेन शप् । छान्दसं द्विर्वचनम् । यद्वा । विकरणस्य बहुलं छन्दसीति श्लुः । ततो व्यत्ययेन शप् । बहुलं छन्दसीति वक्तव्यमिति वचनान्नाभ्यस्तस्याचि पितीति लघूपधगुणप्रतिषेधाभावः ॥ ११ ॥