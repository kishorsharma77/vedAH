+++
title = "१२ गयस्फानो अमीवहा"

+++

सन्ति पवमानेष्टयस्तिस्रः । तत्र तृतीयस्यामिष्टावुत्तरस्याज्यभागस्य गयस्फान इत्येषानुवाक्या । सूत्रितं च । पुष्टिमन्तावग्निना रयिमश्नवद्गयस्फानो अमीवहा । आ । २-१ । इति ॥ एषैव प्रातःकालीनोपसदि सौम्ययागस्य याज्या सायं कालीनायां त्वनुवाक्या । सूत्रितं चाथोपसदिति खंडे । त्वं सोमासि सत्पतिर्गय स्फानो अमीवहा (आ ४-८) इति ॥गयस्फानः । गय इति धननाम । धनस्य वर्धयिता अमीवहाऽमीवानां रोगाणां हन्ता वसुवित् स्तोतृणां धनस्य लंभयिता प्रापयिता पुष्टिवर्धनः पुष्पेः संपदो वर्धयिता सुमित्रः । शोभनानि मित्राणि सखायो यस्य स तथोक्तः । हे सोम त्वं नोऽस्माकमेवङ्गुणविशिष्टो भव ॥ गयस्फानः । स्छायी वृद्धौ । अन्तर्भावितण्यर्थात् ल्युट व्यत्ययेन यलोपः । इदमादिषु चतुर्षुपदेषु कृदुत्तरपदप्रकृतिस्वरत्वम् । सुमित्रः । नञ्सुभ्यामित्युत्तरपदान्तोदात्तत्वं ॥