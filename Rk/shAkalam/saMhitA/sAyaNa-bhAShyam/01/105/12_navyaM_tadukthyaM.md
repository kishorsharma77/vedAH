+++
title = "१२ नव्यं तदुक्थ्यं"

+++

हे देवासो देवाः नव्यं नवतरमुक्थ्यं प्रशस्यं स्तुत्यर्हं सुप्रवाचनं सुष्ठु ऋत्विग्भिर्वाचयितुं शक्यं एवंभूतं तद्भवदीयं बलं हितम् । युष्मासु निहितम् । अतो युष्मदीयेन बलेन सिन्धवः स्यन्दनशीला नद्य ऋतमुदकमर्षन्ति । आलस्यराहित्येन सर्वदा प्रेरयन्ति । अशोष्याः सत्यः प्रवहन्तीत्यर्थः । तथा सूर्यः सत्यं सर्वदा विद्यमानं स्वकीयं तेजस्ततान । आतनोति विस्तारयति । अन्यत्समानं ॥ सुप्रवाचनम् । वच परिभाषणे । अस्याण्यन्तादन्येभ्योऽपि दृश्यते इति खलर्थे युच् । अर्षन्ति । अर्चेर्लेट सिब्बहुलं लेटीति सिप् । गुणः । ततान । अन्येषामपि दृश्यत इति संहितायामभ्यासस्य दीर्घत्वं ॥ १२ ॥