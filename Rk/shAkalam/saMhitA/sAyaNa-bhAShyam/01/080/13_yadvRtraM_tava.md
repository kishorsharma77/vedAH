+++
title = "१३ यद्वृत्रं तव"

+++

हे इन्द्र यद्यदा वृत्रं तव हननार्थं तेन सृष्टामशनिं च त्वं वज्रेण समयोधयः सम्यक् प्राहार्षीः तदानीमहिमागत्य हन्तारं वृत्रं जिघांसतो हन्तुमिच्छतस्ते तव शवो बलं दिवि बद्बधे । बद्धमनुस्यूतं व्याप्तमासीत् । शिष्टं पूर्ववत् ॥ जिघांसतः । हन्तेरिच्छार्थे सन्यज्झनगमां सनि (पा ६-४-१६) इत्युपधादीर्घत्वम् । बद्बधे । बध बन्धने । कर्मणि लिट व्यत्ययेन हलादिशेषाभावः ॥ १३ ॥