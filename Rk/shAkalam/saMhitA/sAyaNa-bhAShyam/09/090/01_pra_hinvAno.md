+++
title = "०१ प्र हिन्वानो"

+++

हिन्वानः प्रेर्यमाणोध्वर्य्वादिभिः जनिता उत्पादयिता रोदस्योर्द्यावापृथिव्योः । तयो- र्जनयितृत्वं वृष्टिप्रदानहविः प्रापणाभ्याम् । रथोन यथा रथोगच्छति तादृक् सोमोवाजं अन्नं सनिष्यन् दास्यन् प्रायासीत् प्रयच्छति । इन्द्रङ्गच्छन् प्राप्नुवन् आयुधा आयुधानि संशि- शानः सम्यक् तीक्ष्णीकुर्वन् इन्द्रसाहाय्यगमनार्थं तीक्ष्णायुधःसन् विश्वा सर्वाणि वसु वसूनि हस्तयोरादधानोस्मभ्यन्दानाय एवङ्कुर्वन् प्रायासीत् ॥ १ ॥