<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;५ on वेदे विश्वासटिप्पन्यः</title>
    <link>https://vvasuki.github.io/vedAH/yajuH/taittirIyam/brAhmaNam/vishvAsa-prastutiH/3/5/</link>
    <description>Recent content in &#43;५ on वेदे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vvasuki.github.io/vedAH/yajuH/taittirIyam/brAhmaNam/vishvAsa-prastutiH/3/5/index.xml" rel="self" type="application/rss+xml" />
    <item>
      <title>०१ नक्षत्रिय-देवाः</title>
      <link>https://vvasuki.github.io/vedAH/yajuH/taittirIyam/brAhmaNam/vishvAsa-prastutiH/3/5/01_naxatra-devAH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/yajuH/taittirIyam/brAhmaNam/vishvAsa-prastutiH/3/5/01_naxatra-devAH/</guid>
      <description>स्रोतः (taittirIya brAhmaNa 1.5.2.2)।
अधिपतयः सपरिवारमित्थं वसन्तीत्यभिप्रायः।
 अ॒ग्नेᳵ कृत्ति॑काः । शु॒क्रं+++(=दैवतविशेषः)+++ प॒रस्ता॒ज् ज्योति॑र् अवस्ता॑त् । प्र॒जाप॑ते रोहि॒णी । आप॑ᳶ प॒रस्ता॒दोष॑धयो॒ ऽवस्ता॑त् । सोम॑स्येन्व॒का । वित॑तानि प॒रस्ता॒द् वय॑न्तो॒ऽवस्ता॑त् । रु॒द्रस्य॑ बा॒हू +++(=आर्द्राया उपलक्षणम् - प्रयत्नहेतुत्वात्)+++। मृ॒ग॒यव॑ᳶ प॒रस्ता॑द् विक्षा॒रो॑ऽवस्ता॑त् । आदि॑त्यै॒ पुन॑र्वसू । वातः॑ प॒रस्ता॑दा॒र्द्रम॒वस्ता॑त् ॥ 1 ॥ बृह॒स्पते॑स्ति॒ष्यः॑ । जुह्व॑तᳶ प॒रस्ता॒द् यज॑माना अ॒वस्ता॑त् । स॒र्पाणा॑माश्रे॒षाः । अ॒भ्या॒गच्छ॑न्तᳶ प॒रस्ता॑द् अभ्या॒नृत्य॑न्तो॒ऽवस्ता॑त् । पि॒तॄ॒णां म॒घाः । रु॒दन्त॑ᳶ प॒रस्ता॑द् अपभ्र॒ꣳ॒शो॑ऽवस्ता॑त् । अ॒र्य॒म्णᳶ पूर्वे॒ फल्गु॑नी । जा॒या प॒रस्ता॑द् ऋष॒भो॑ऽवस्ता॑त् । भग॒स्योत्त॑रे । व॒ह॒तव॑ᳶप॒रस्ता॒द् वह॑माना अ॒वस्ता॑त् ॥ 2 ॥ दे॒वस्य॑ सवि॒तुर् हस्तः॑ । प्र॒स॒वᳶ प॒रस्ता॑त् स॒निर॒वस्ता॑त् । इन्द्र॑स्य चि॒त्रा । ऋ॒तं प॒रस्ता॑त् स॒त्यम॒वस्ता॑त् । वा॒योर्निष्ट्या॑। व्र॒ततिः॑ प॒रस्ता॒द् असि॑द्धिर॒वस्ता॑त् । इ॒न्द्रा॒ग्नि॒योर् विशा॑खे । यु॒गानि॑ प॒रस्ता॑त् कृ॒षमा॑णा अ॒वस्ता॑त् । मि॒त्रस्या॑नूरा॒धाः । अ॒भ्या॒रोह॑त् प॒रस्ता॑द् अ॒भ्यारू॑ढम॒वस्ता॑त् ॥ 3 ॥ इन्द्र॑स्य रोहि॒णी +++(=ज्येष्ठा लक्षिता, सङ्ग्रामारोहणात्)+++ । शृ॒णत् प॒रस्ता॑त् प्रतिशृ॒णद॒वस्ता॑त् । निर्ऋ॑त्यै मूल॒वर्ह॑णी । प्र॒ति॒भ॒ञ्जन्त॑ᳶ प॒रस्ता॑त् प्रतिशृ॒णन्तो॒ऽवस्ता॑त् । अ॒पां पूर्वा॑ अषा॒ढाः । वर्च॑ᳶ प॒रस्ता॒त् समि॑तिर॒वस्ता॑त् । विश्वे॑षान् दे॒वाना॒मुत्त॑राः । अ॒भि॒जय॑त् प॒रस्ता॑द् अ॒भिजि॑तम॒वस्ता॑त् । विष्णो॑श्श्रो॒णा । पृ॒च्छमा॑नाः प॒रस्ता॒त्पन्था॑ अ॒वस्ता॑त् ॥ 4 ॥ वसू॑ना॒ꣳ॒ श्रवि॑ष्ठाः । भू॒तं प॒रस्ता॒द् भूति॑र॒वस्ता॑त् । इन्द्र॑स्य श॒तभि॑षक् । वि॒श्वव्य॑चाᳶ प॒रस्ता॑द् वि॒श्वक्षि॑तिर॒वस्ता॑त् । अ॒जस्यैक॑पद॒ᳶ पूर्वे॑ प्रोष्ठप॒दाः । वै॒श्वा॒न॒रं प॒रस्ता॑द् वैश्वावस॒वम॒वस्ता॑त् । अहे॑र्बु॒ध्निय॒स्योत्त॑रे । अ॒भि॒षि॒ञ्चन्त॑ᳶ प॒रस्ता॑द् अभिषु॒ण्वन्तो॒ ऽवस्ता॑त् । पू॒ष्णो रे॒वती॑ । गाव॑ᳶप॒रस्ता॑द्व॒त्सा अ॒वस्ता॑त् । अ॒श्विनो॑रश्व॒युजौ॑ । ग्राम॑ᳶ प॒रस्ता॒त् सेना॒ऽवस्ता॑त् । य॒मस्या॑प॒भर॑णीः । अ॒प॒कर्ष॑न्तᳶ प॒रस्ता॑द् अप॒वह॑न्तो॒ऽवस्ता॑त् । पू॒र्णा प॒श्चाद्यत्ते॑ +++(=नक्षत्रेष्टिमन्त्रेषु मन्त्रद्वयस्य प्रतीकम्)+++ दे॒वा अद॑धुः ॥ 5 ॥  विस्वरपाठः अग्नेᳵ कृत्तिकाः । शुक्रं परस्ताज्ज्योतिरवस्तात् । प्रजापते रोहिणी । आपᳶ परस्तादोषधयोऽवस्तात् । सोमस्येन्वका विततानि । परस्ताद्वयन्तोऽवस्तात् । रुद्रस्य बाहू । मृगयवᳶ परस्ताद्विक्षारोऽवस्तात् । आदित्यै पुनर्वसू । वातः परस्तादार्द्रमवस्तात् ॥ 1 ॥ बृहस्पतेस्तिष्यः । जुह्वतᳶ परस्ताद्यजमाना अवस्तात् । सर्पाणामाश्रेषाः । अभ्यागच्छन्तᳶ परस्तादभ्यानृत्यन्तोऽवस्तात् । पितृणां मघाः । रुदन्तᳶ परस्तादपभ्रꣳशोऽवस्तात् । अर्यम्णᳶ पूर्वे फल्गुनी । जाया परस्तादृषभोऽवस्तात् । भगस्योत्तरे । वहतवᳶपरस्ताद्वहमाना अवस्तात् ॥ 2 ॥ देवस्य सवितुर् हस्तः । प्रसवᳶ परस्तात्सनिरवस्तात् । इन्द्रस्य चित्रा । ऋतं परस्तात्सत्यमवस्तात् । वायोर्निष्ट्या व्रततिः । परस्तादसिद्धिरवस्तात् । इन्द्राग्नियोर्विशाखे । युगानि परस्तात्कृषमाणा अवस्तात् । मित्रस्यानूराधाः । अभ्यारोहत्परस्तादभ्यारूढमवस्तात् ॥ 3 ॥ इन्द्रस्य रोहिणी । शृणत्परस्तात्प्रतिशृणदवस्तात् । निर्ऋत्यै मूलवर्हणी । प्रतिभञ्जन्तᳶ परस्तात्प्रतिशृणन्तोऽवस्तात् । अपां पूर्वा अषाढाः । वर्चᳶ परस्तात्समितिरवस्तात् । विश्वेषान्देवानामुत्तराः । अभिजयत्परस्तादभिजितमवस्तात् । विष्णोश्श्रोणा पृच्छमानाः । परस्तात्पन्था अवस्तात् ॥ 4 ॥ वसूनाꣳ श्रविष्ठाः । भूतं परस्ताद्भूतिरवस्तात् । इन्द्रस्य शतभिषक् । विश्वव्यचाᳶपरस्ताद्विश्वक्षितिरवस्तात् । अजस्यैकपदᳶपूर्वे प्रोष्ठपदाः । वैश्वानरं परस्ताद्वैश्वावसवमवस्तात् । अहेर्बुध्नियस्योत्तरे । अभिषिञ्चन्तᳶ परस्तादभिषुण्वन्तोऽवस्तात् । पूष्णो रेवती । गावᳶपरस्ताद्वत्सा अवस्तात् । अश्विनोरश्वयुजौ । ग्रामᳶ परस्तात्सेनाऽवस्तात् । यमस्यापभरणीः । अपकर्षन्तᳶ परस्तादपवहन्तोऽवस्तात् । पूर्णा पश्चाद्यत्ते देवा अदधुः ॥ 5 ॥ यत्पुण्यन्नक्षत्रम् । तद्बट्कुर्वीतोपव्युषम् । यदा वै सूर्य उदेति । अथ नक्षत्रन्नैति । यावति तत्र सूर्यो गच्छेत् । यत्र जघन्यं पश्येत् । तावति कुर्वीत यत्कारी स्यात् । पुण्याह एव कुरुते । एवꣳ ह वै यज्ञेषुञ्च शतद्युम्नञ्च मात्स्यो निरवसाययाञ्चकार ॥ 6 ॥ यो वै नक्षत्रियं प्रजापतिव्ँ वेद । उभयोरेनल्ँ लोकयोर्विदुः । हस्त एवास्य हस्तः । चित्रा शिरः । निष्ट्या हृदयम् । ऊरू विशाखे । प्रतिष्ठाऽनूराधाः । एष वै नक्षत्रियᳶ प्रजापतिः । य एवव्ँ वेद । उभयोरेनल्ँ लोकयोर्विदुः ॥ 7॥ अस्मि२ꣳश्चामुष्मि२ꣳश्च । याङ्कामयेत दुहितरं प्रिया स्यादिति । तान्निष्ट्यायान्दद्यात् । प्रियैव भवति । नेव तु पुनरा गच्छति ।</description>
    </item>
    
  </channel>
</rss>
