+++
title = "१६ अधुक्षत्पिप्युषीमिषमूर्जं सप्तपदीमरिः"

+++

अरिररणशीलोवायुः सूर्यस्य सप्तरश्मिभिः साधनैः पिप्युषीं आप्याययदिषमन्नं ऊर्जं रसं च । सप्तपदीं सर्पणस्वभावपादां माध्यमिकां वाचं धर्मधुग्रुपेणावस्थितां अधुक्षत् दुग्धवान् । यद्यप्यध्वर्युः पात्रेण गां दुग्धे तथाप्येवं भावनया साङ्गं भवति । माध्यमिकायावाचो मधुधुक्त्वम् । हिङ्क्रुण्वती गौरमीमेत्यादिषु प्रसिद्धम् ॥ १६ ॥