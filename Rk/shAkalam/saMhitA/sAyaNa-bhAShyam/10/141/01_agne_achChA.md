+++
title = "०१ अग्ने अच्छा"

+++

अग्न इति षडृचं त्रयोदशं सूक्तम्। तापसगुनविशिष्टस्याग्नेरार्षं वैश्वदेवमानुष्टुभम्। तथा चानुक्रान्तम्। अग्नेऽच्छाग्निस्तापसो वैश्वदेवमानुष्टुभं हीति। गतो विनियोगः॥हे अग्ने इहास्मिन्देशे नोऽस्मानच्छ वद। आभिमुख्येन प्रियं ब्रूहि। तथा प्रत्यङ्नोऽस्मान्प्रत्यञ्चन् सुमनाः शोभनमनस्को भव। हे विशस्पते यजमानलक्षणायाः प्रजायाः पालयितः नोऽस्मभ्यं प्र यच्छ धनानि प्रदेहि यतस्त्वं नोऽस्माकं धनदा असि धनानां दाता भवसि॥१॥