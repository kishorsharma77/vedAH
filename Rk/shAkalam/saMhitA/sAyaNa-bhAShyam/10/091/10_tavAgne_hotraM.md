+++
title = "१० तवाग्ने होत्रं"

+++

हे अग्ने तव होत्रं होतृकर्म त्वया विना तस्याभावात्। किञ्च तवैवर्त्वियमैतौ भवं प्राप्तानुष्ठानकालं पोत्रं पोतृकर्म त्वया विना तस्याप्यभावात्। किञ्च तवैव नेष्ट्रं नेष्टृकर्म। किञ्चर्तायत ऋतं यज्ञं कर्तुमिच्छतो यजमानस्य त्वमेवाग्निन्नान्यः कश्चित्। किञ्च तवैव प्रशास्त्रं प्रशास्तृकर्म। किञ्च हे अग्ने त्वमेवाध्वरीयसि। अध्वरं यज्ञं कर्तुमिच्छसि। तव हेतुत्वात्त्वत्कर्तृत्वम् । किञ्च त्वमेव ब्रह्मासि त्वया विना तस्याभावात्। किञ्च नोऽस्माकं दमे गृहे गृहपतिर्यजमानोऽसि त्वया विनास्माकं यजमानत्वाभावात्॥१०॥