+++
title = "०३ अन्तरिक्षे पथिभिरीयमानो"

+++

अन्तरिक्षे नभसि विद्यमानैः पथिभिर्मार्गैरीयमानो गच्छन्वायुः कतमच्चनाहरेकमपि दिनं न नि विशते। नोपविशति। किन्तु सर्वदैव गच्छाति। नेर्विशः। पा. १-३-१७। इत्यात्मनेपदम्। अपि चापामुदकानाम् सखा। वायुर्वै वृष्ट्या ईश इति श्रुतेः। प्रथमजाः सर्वेभ्यः प्राणिभ्यः पूर्वोत्पन्न एवर्तावा सत्यवान् एवम् भुतो वायुः क्व स्वित् कुत्र खलु देशे जात उत्पन्नः कुतः कस्माच्च देशान्निष्क्रम्या बभूव। इदं सर्वं जगद्व्याप्नोत्। सर्वदा सर्वत्र वर्तमानत्वादस्योत्पतिर्व्याप्ति प्रकारश्च न केनापि ज्ञातुं शक्यत इत्यर्थः॥३॥