+++
title = "०२ को मा"

+++

इदमग्नेर्वाक्यम्। एको देवोऽपश्यदित्युक्ते पृच्छति। को मा मां ददर्श दृष्टवान्। स देवः कतमः। यो मे मम तन्वस्तनूर्बहुधा बहुप्रकारं स्थिताः पर्यपश्यत् परिदृष्टवान्। हे मित्रावरुना मित्रावरुणौ अग्नेर्मम विश्वाः सर्वाः समिधो दीप्ता देवयानीर्देवयानसाधनभुतास्तन्वो दृष्टा इत्युक्तं यदि दृष्टाश्चेत्तर्हि क्व क्षियन्ति क्व निवसन्तीत्येवं देवानां पुरतो वर्तमानौ मित्रा वरुणावाहाग्निः॥२॥