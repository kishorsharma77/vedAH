+++
title = "१४ उषो अद्येह"

+++

हे गोमत्यस्मभ्यं दातव्यैर्गोभिर्युक्ते तथाश्वावत्यश्वैर्युक्ते विभावरि विशिष्टप्रकाशोपेते सूनृतावति । प्रियसत्यात्मिका वाक् सूनृता । तादृश्या वाचा युक्ते एवंभूते हे उष उषोदेवतेऽद्येदानीं प्रभातसमय इहास्मिन्देशेऽस्मे अस्माकं रेवत् धनयुक्तं कर्म यथा भवति तथा व्युच्छ । नैशं तमो निवारय ॥ अश्वावति । मन्त्रे सोमाश्चेन्द्रियेति मतौ दीर्घत्वम् । पादादित्वादामन्त्रितस्याष्टमिकनिघाताभावः । रेवत् । रयेर्मतौ बहुलम् । पा ६-१-३७-६ । इति संप्रसारणम् । छन्द सीर इति मतुपो वत्वम् । रेशब्दाच्च मतुप उदात्तत्वं वक्तव्यम् । का ६-१-१७६-१ । इति मतुप उदात्तत्वम् । उच्छ । उच्छी विवासे । विवासो वर्जनं ॥ १४ ॥