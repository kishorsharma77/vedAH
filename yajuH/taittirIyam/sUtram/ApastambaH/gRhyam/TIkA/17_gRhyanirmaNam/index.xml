<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१७ गृह्यनिर्मणम् on वेदे विश्वासटिप्पन्यः</title>
    <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/17_gRhyanirmaNam/</link>
    <description>Recent content in &#43;१७ गृह्यनिर्मणम् on वेदे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/17_gRhyanirmaNam/index.xml" rel="self" type="application/rss+xml" />
    <item>
      <title>१७ ०१</title>
      <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/17_gRhyanirmaNam/17_01/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/17_gRhyanirmaNam/17_01/</guid>
      <description>प्रस्तावः यज्ञेष्वधिकरिष्यमाणस्य पुरुषस्य देहसंस्कारा व्याख्याताः । ते च &amp;ldquo;शालीनस्योदवसाय&amp;rdquo; इति वचनाभावे गृह एव कर्तव्याः । विधिवच्च निर्मिते गृहे । विधिवत् प्रवेशादपेक्षितायुर्यज्ञधनादिफलसिद्धिः । अतो मन्त्राम्नानक्रमप्राप्तो गृहनिर्माणप्रवेशयोर्विधिर्व्याख्यायते
सूत्रम् दक्षिणाप्रत्यक्प्रवणमगारावकाशमुद्धत्य पलाशेन शमीमयेन वोदूहेनैतामेव दिशमुत्तरयोदूहति ॥
अनाकुला अथ गृहसम्मानविधिः । गृहसम्मानं च न सर्वयज्ञादिवन्नित्यम् । नाप्यद्भुतकर्मप्रायश्चित्तादिवन्नैमित्तिकम् । किं तर्हि? काम्यम् । अतोऽक्रियायां न दोषः । क्रियायां चोदगयनादिनियमः । तत्र यस्मिन् प्रदेशेऽगारं चिकीर्षितं सोऽगारावकाशः स दक्षिणाप्रत्यक्प्रवणो भवति । दक्षिणा-प्रतीच्योरन्तराले निम्ना भवति । एवंविधे देशे अगारं कर्तव्यमित्यर्थः । तमगारावकाशं उद्धन्ति खनित्रेण खनति यथा पांसव उत्पद्यन्ते । उद्धत्य तान् पांसून् पालाशेन शमीयेन वोदूहेन एतामेव दिशं प्रति उत्तरयर्चा &amp;ldquo;यद्भूमेः क्रूरम्&amp;quot;इत्येतया उदूहति उन्नतात् प्रदेशात् अवनते प्रापयति । उदूह्यतेऽनेनेत्युदूहः ॥१॥</description>
    </item>
    
    <item>
      <title>१७ ०२</title>
      <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/17_gRhyanirmaNam/17_02/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/17_gRhyanirmaNam/17_02/</guid>
      <description>सूत्रम् एवं त्रिः।
अनाकुला एवं त्रिरुद्धत्य उधूहति ॥२॥
गृह्यतात्पर्यदर्शनम् उदूहतीति सम्बन्धः । अत्र द्वितीयतृतीययोरप्युदूहयोः मन्त्रावृत्तिः, एवमिति वचनात् । अन्यथा उत्तरया त्रिरुदूहतीत्येव ब्रूयात्, &amp;ldquo;एवं त्रिः&amp;rdquo; इति सूत्रान्तरं नारभेत ॥२॥</description>
    </item>
    
    <item>
      <title>१७ ०३</title>
      <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/17_gRhyanirmaNam/17_03/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/17_gRhyanirmaNam/17_03/</guid>
      <description>सूत्रम् कॢप्तमुत्तरयाभिमृश्य प्रदक्षिणं स्थूणागर्तान् खानयित्वाभ्यन्तरं पाँसूनुदूप्योत्तराभ्यां दक्षिणा द्वारस्थूणामवदधाति ॥
अनाकुला एवमुदूह्य ततस्तं भूमिभागं कल्पयन्ति यथा सर्वतस्समं सम्पद्यते । ततः तं कॢप्तं उत्तरयर्चा &amp;ldquo;स्योना पृथिवी&amp;quot;त्येतयाभिमृशति । ततः प्रदक्षिणं स्थूणागर्तान् खानयति नकारश्छान्दसः । अभ्यन्तरं च बहिरारभ्य मध्ये यथा समाप्यते तथेत्यर्थः । तत्र मध्यस्थूणासु वंशधारणार्थासु प्रदक्षिणमिति चाभ्यन्तरमिति च विशेषणस्यासम्भवात् पर्यन्तास्वेव भवति । तत्र प्राग्द्वारेऽगारे दक्षिणद्वारस्थूणागर्तमारभ्य प्रदक्षिणमोत्तरस्मात् द्वारस्थूणागर्तात् खानयित्वा ततो यावत्यो मध्यमस्थूणाः तावतीनां दक्षिणादारभ्योदगपवर्गः । एवमन्यथाद्वारेऽप्यगारे यथासम्भवं प्रदक्षिणमभ्यन्तरत्वं च सम्पाद्यम् । एवं खानयित्वा गर्तेभ्यः पासूनुदूप्य उद्धत्य तत उत्तराभ्यां ऋग्भ्यां &amp;ldquo;इहैव तिष्ठ&amp;rdquo; इत्येताभ्यां दक्षिणाद्वारस्थूणां गर्ते अवदधाति ॥३॥</description>
    </item>
    
    <item>
      <title>१७ ०४</title>
      <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/17_gRhyanirmaNam/17_04/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/17_gRhyanirmaNam/17_04/</guid>
      <description>सूत्रम् एवमितराम्।
अनाकुला एताभ्यामेव द्वाभ्यामृग्भ्यां इतरां उत्तराञ्च द्वारस्थूणां अवदधातीत्यर्थः। इह दक्षिणामितरामिति निष्क्रमतः सव्यदक्षिणे प्रत्येतव्ये; न प्रविशतः ॥४॥
गृह्यतात्पर्यदर्शनम् इतरां सव्यां द्वारस्थूणां एवं &amp;ldquo;इहैव तिष्ठ&amp;rdquo; इत्येताभ्यामेवावदधाति ॥४॥</description>
    </item>
    
    <item>
      <title>१७ ०५</title>
      <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/17_gRhyanirmaNam/17_05/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/17_gRhyanirmaNam/17_05/</guid>
      <description>सूत्रम् यथाखातमितरा अन्ववधाय वँशमाधीयमानमुत्तरेण यजुषाऽभिमन्त्रयते।
अनाकुला द्वारस्थूणयोः यथाखातं अवधानं मन्त्रवच्च । इतरासां तु यथाखातं येन क्रमेण गर्ताः खाताः तेनावधानं तूष्णीम् । एवं सर्वास्ववहितासु मध्यमस्थूणासु वंश(१)मादधति कर्मकर्तारः । तैराधीयमानं वंशमुत्तरेण यजुषा &amp;ldquo;ऋतेन स्थूणा&amp;quot;वित्यनेनाभिमन्त्रयते । वंशग्रहणेन च पृष्ठवंशो गृह्यते, मुख्यत्वात् । व्यक्तञ्चैतत् भारद्वाजके &amp;ldquo;ऋतेन स्थूणे&amp;quot;ति पृष्ठवंशमधिरोपयती&amp;quot;ति । तत्र मन्त्रे स्थूणाविति छान्दसो लिङ्गव्यत्ययः । द्विवचनञ्च यथासम्भवं द्रष्टव्यम् ॥५॥
गृह्यतात्पर्यदर्शनम् यथाखातं खननक्रमेण इतराः स्थूणाः तूष्णीमन्ववधाय वंशं स्तूपं स्थूणास्वाधीयमानं उत्तरेण यजुषा &amp;ldquo;ऋतेन स्थूणावधिरोह&amp;rdquo; इत्यनेनाभिमन्त्रयते ॥५॥</description>
    </item>
    
    <item>
      <title>१७ ०६</title>
      <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/17_gRhyanirmaNam/17_06/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/17_gRhyanirmaNam/17_06/</guid>
      <description>सूत्रम् सम्मितमुत्तरैर्यथालिङ्गम्।
अनाकुला ततस्तदगारं सम्मितं संकॢप्तं उत्तरैर्मन्त्रैः &amp;ldquo;ब्रह्म च ते क्षत्र&amp;quot;मित्यादिभिष्षड्भिः । किम्? अभिमन्त्रयते इत्येव । यथालिङ्गमिति यस्यागाराङ्गस्य लिङ्गं यस्मिन्मन्त्रे दृश्यते तेन तदभिमुखो ऽगारमभिमन्त्रयत इत्यर्थः । यदापि पूर्वस्थूणा बद्धा तदापि द्वे एवाभिसन्धायाभिमन्त्रणम् । अगारस्य द्विवचनसंयोगात् । एवं सर्वत्र अगारमध्ये यः स्थूणाराजः स्तूपः । पृष्ठवंशः। अत्रैके स्थूणालिङ्गेषु चतुर्षु मन्त्रेषु &amp;ldquo;स्थूणे अभिरक्षतु&amp;rdquo; इत्येवमनुषङ्गमिच्छन्ति । यज्ञश्च दक्षिणाश्च दक्षिणे स्थूणे अभिरक्षतु इति । अन्ये &amp;ldquo;ते&amp;rdquo; शब्दस्यापि-यज्ञश्च ते दक्षिणाश्चेति । (२)साकांक्षत्वान्मन्त्राणाम्, नेति वयम् । दक्षिणा इषश्चोर्जश्चेतिबहुवचनान्तैः अभिरक्षत्वित्येकवचनान्तस्य सम्बन्धानुपपत्तेः, ऊहस्य चाविधानात् अभ्यातानवत् पाठाभावाच्च सर्वानुषङ्गेषु दृष्टस्यान्ते पुनः पाठस्याभावाच्च । यत्तु साकांक्षत्वमुक्तं तदपि नानुषङ्गहेतुः सन्निधिमात्रेणाकाङ्क्षाया निवर्तनात् । यदि वा धर्मस्ते स्थूणाराज श्रीस्ते इत्यत्राभिरक्षत्वित्यस्य नापेक्षा, द्वयोरपि प्रथमान्तत्वात् । एवं दक्षिणा इत्यादिकं प्रथमान्तं द्रष्टव्यम् । तस्मादाकाङ्क्षैव नास्ति । सन्निधानाच्च स्थूणाप्रतिपत्तिः ॥६॥</description>
    </item>
    
  </channel>
</rss>
