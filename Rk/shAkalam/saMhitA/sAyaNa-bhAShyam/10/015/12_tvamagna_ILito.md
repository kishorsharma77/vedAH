+++
title = "१२ त्वमग्न ईळितो"

+++

हे जातवेदः जातं सर्वं जगद्वेत्तीति जातवेदाः तथाविध हे अग्ने ईळितः अस्माभिः स्तुतस्त्वं हव्यानि अस्मदीयानि हवींषि सुरभीणि सुगन्धीनि कृत्वी कृत्वा अवाट् हवनं कृतवासि । कृत्वाच पितृभ्यः प्रादाः । ते च पितरः स्वधया स्वधाकाद्रेण दत्तं हविः अक्ष न् अदन्तु हे देव त्वमपि प्रयता प्रयत्नसंपादितानि हवींषि अद्धि भक्षय ॥ १२ ॥ महापितृयज्ञे येचेहेविद्वितीयानुवाक्या । सूत्रमुक्तम् ।