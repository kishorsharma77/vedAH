+++
title = "०४ नृचक्षसो अनिमिषन्तो"

+++

न चक्षसः कर्मनेतृणां मनुष्याणां द्रष्टारः अत एवानिमिषन्तो निमेषमकुर्वाणाः सर्वदा जागरूका देवासो देवा अर्हणा लोकस्य परिचरणार्थं स्तोतव्यत्वाय बृहद्बृंहितममृतत्वममरणधर्मनानशुः। प्राप्ताः। देवाः खलु मनुष्यैः पुज्याः। तस्मात्पूजाहेतुं देवत्वमानशिरे। अत एव ज्योतिरथा दीप्यमानरथोपेता अहिमायाः कैश्चिदप्यहन्तव्यप्रज्ञा अनागसः पापरहिता आदित्या दिवो द्युलोकस्य वर्ष्माणम् नभिस्थानं समुच्छ्रितं देशं स्वस्तयेऽविनाशाय लोकस्य क्षेमकरणार्थं वसते। अधिवसन्ति। यद्वा। स्वतेजसाच्छादयन्ति॥४॥