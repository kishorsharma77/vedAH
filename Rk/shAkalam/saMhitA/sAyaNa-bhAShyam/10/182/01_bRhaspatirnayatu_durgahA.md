+++
title = "०१ बृहस्पतिर्नयतु दुर्गहा"

+++

बृहस्पतिरिति तृचमेकत्रिंशं सूक्तं ब्रुहस्पतिदेवत्यं त्रैष्तुभम्। ब्रुहस्पतिपुत्रस्तपुर्मूर्धा नामर्षिः। तथाचानुक्रान्तम्। बृहस्पतिस्तपुर्मूर्धा बार्हस्पत्यो बार्हस्पत्यमिति। गतो विनियोगः॥बृहस्पतिर्बृहतां देवानां पतिः पालयिता। तद्बृहतोः करपत्योश्चोरदेवतयोः सुट् तलोपश्च। म. ६-१-१५७। इति सुडागमस्तलोपश्च। उभे वनस्पत्यादिष्विति पूर्वोत्तरपदयोर्युगपत्प्रक्रुतिस्वरत्वम्। दुर्गहा दुर्गमनानां हन्ता स देवस्तिरो नयतु। तिरस्कर्तव्यानि पापान्यपसारयतु। अघशंसायास्माकमनर्थमाशंसमानाय पुरुशाय मन्म। मन्यतेर्दीप्तिकर्मणो मन्म। दीप्तमायुधं पुनर्नेषत्। नयतु। नयतेर्लेट्यडागमः। सिब्बहुलमिति सिप्। अपि चाशस्तिमयशस्विनं शत्रुं क्शिपतु। अस्मत्तः प्रेरयतु। दुर्मतिं दुर्बुद्धिं चापहन्। अपहन्तु। अथानन्तरं शं रोगाणां शमनं योर्भयानां यावनं च करत्॥१॥