+++
title = "०९ यूयं तत्सत्यशवस"

+++

हे सत्यशवसः सत्यबला अन्यैरप्रधृष्यबला मरुतो यूयं तद्वृत्रवॆधादिषु प्रसिद्धं युष्मदीयं माहात्म्यमाविष्कर्त । आविष्कुरुत । प्रकाशयत । विद्युता विद्योतमानेन महित्वना तेन महत्त्वेन महात्म्येन रक्षोऽस्माकमुपद्रवकारिणं राक्षसादिकं विध्यत । ताडयत । नाशयतेत्यर्थः ॥ कर्त । करोतेर्लोट बहुलं छन्दसीति विकरणस्य लुक् । तप्तनप्तनथनाश्चेति तबादेशः । गुणः । इदुदुपधस्य चाप्रत्ययस्य । पा । ८-३-४१ । इत्याविःशब्दे विसर्जनीयस्य षत्वम् । महित्वना । भावप्रत्ययादुत्तरस्याङो व्यत्ययेन नाभाव उदात्तत्वं च । यद्वा । सुपां सुलुगिति तृतीयाया आजादेशो नकारोपजनश्च । विध्यत । व्यध ताडने । श्यनि ग्रहिच्यादिना संप्रसारणम् । तशब्दस्य सार्वधातुकमपिदिति ङित्वे सति ऋचि तुनुघमक्षुतङ्वति संहितायां दीर्घः ॥ ९ ॥