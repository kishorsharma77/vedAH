+++
title = "०८ अद्धीदिन्द्र प्रस्थितेमा"

+++

हे इन्द्र प्रस्थिता प्रस्थितान्युत्तरवेदिं प्रतीमेमानि। उभयत्र डादेशः। हवींष्यद्धीत्। इदवधारने। भक्षयैव। चनः। चन इत्यन्ननाम। शद्दधिष्व। धारय। उदरे प्रक्षिप। दधातेर्लोटि च्छन्दस्युभयथेति थास आर्धधातुकत्वादिडाग्माः। पचता पचतानि सवनीयपुरॊडाशादीनि च धारय। पचेर्भृमृदृशीत्यादिना कर्मण्यतच् प्रत्ययः। उतापि च सोमं पिब। ततः प्रयस्वन्तः। प्रीणयतिति प्रयोऽन्नम् । तेन तद्वन्तः सन्तस्त्वा त्वां प्रति हर्यामसि। हर्यामः। कामयामहे धनादीनि। हर्यतिः प्रेप्साकर्मा। इदन्तो मसिः। तस्माद्यजमानस्य यागं कुर्वाणस्य कामा धनादिविषया अभिलाषाः सत्या यथार्थाः सन्तु। पूङ्यजोः शानन्। पा. ३-२-१२८। इति यजेः शानन्प्रत्ययः। शित्त्वादाद्युदात्तः॥८॥