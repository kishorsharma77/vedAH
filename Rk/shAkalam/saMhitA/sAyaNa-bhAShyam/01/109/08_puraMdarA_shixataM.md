+++
title = "०८ पुरंदरा शिक्षतं"

+++

हे वज्रहस्ता हस्तेन गृहीतवज्रौ । पुरन्दरासुरपुराणां दारयिताराविन्द्राग्नी शिक्षतम् । अस्मदपेक्षितं धनं प्रयच्छतम् । अपि च भरेषु सङ्ग्रामेष्वस्मानवतम् । रक्षतम् । यदनेन सूक्तेन प्रार्थितं तदस्मदीयं मित्रादयो ममहन्ताम् । पूजयन्तां ॥ पुरन्दरा । पूःसर्वयोर्दारिसहोः (पा ३-२-४१) इति खच् । वाचंयमपुरन्दरौ च (पा ६-३-६९) इति निपातनादम् । सुपां सुलुगिति विभक्तेराकारः ॥ ८ ॥