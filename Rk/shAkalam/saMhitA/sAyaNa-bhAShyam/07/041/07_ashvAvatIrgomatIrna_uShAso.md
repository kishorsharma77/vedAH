+++
title = "०७ अश्वावतीर्गोमतीर्न उषासो"

+++

भद्राः भजनीयाः उषसः उषोदेवता अश्वावतीरश्ववत्यः अश्वसहिताः सत्यः गोमतीर्गोमत्यश्च वीरवतीर्वीरवत्यः पुत्रादिजनोपेताश्च भवन्त्यः नोस्मभ्यं सदं सर्वदा उच्छन्तु व्युच्छन्तु नैशन्तमोविवासयन्तु । कीदृश्यः घृतमुदकं दुहानाः सिंचन्त्यः विश्वतः सर्वैर्गुणैः प्रपीताः प्रवृद्धाः एवंभूताउषसस्तम उच्छन्तु अस्मिन् सूक्ते प्रतिपादिताः हे सर्वे देवाः यूयं नोस्मान् सदा सर्वदा स्वस्तिभिः कल्याणैः पात पालयत ॥ ७ ॥प्रब्रह्माणइति षळृचं नवमं सूक्तं वसिष्ठस्यार्षं त्रैष्टुभं वैश्वदेवं अत्रानुक्रान्तं-प्रब्रह्माणः षड्वैश्वदेवन्त्विति । सूक्तविनियोगोलैङ्गिकः । तृतीये छन्दोमे प्रउगशस्त्रे प्रब्रह्माणइति वैश्वदेवस्तृचः सूत्रितंच-प्रब्रह्माणोअङ्गिरसोनक्षन्त सरस्वतीं देवयन्तोहवन्तइति ।