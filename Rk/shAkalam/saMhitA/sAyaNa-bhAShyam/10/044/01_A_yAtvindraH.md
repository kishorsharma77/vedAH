+++
title = "०१ आ यात्विन्द्रः"

+++

आयात्वित्येकदशर्चं द्वितीयं सूक्तं आङ्गिरसस्य कृष्णस्यार्षं ऎन्द्रं आदितस्तिस्रस्त्रिष्टुभः ततः षट् जगत्यः ततोद्वे त्रिष्टुभौ । तथाचानुक्रान्तं—आयातु त्रित्रिष्टुबादीति । आभिप्ल- विकेषूक्थेषु ब्राह्मणाच्छंसिनः स्तोमवृद्धाविदमावापार्थम् । सूत्रितंच—आयात्विन्द्रः स्वपतिरिमां धियमिति ब्राह्मणाच्छंसीति ।यइन्द्रस्तूतुजानः त्वरमाणः तुविष्मान् वृद्धिमान् विश्वा विश्वानि सहांसि शत्रुबलानि अपारेण महता अधिकेन वृष्ण्येन बलेन प्रत्वक्षाणः प्रकर्षेण तनूकुर्वन् अतिगच्छतीति शेषः । स्वपतिर्धनपतिरिन्द्रोमदाय मदार्थं धर्मणा धारकेण रथेनायात्वस्मद्यज्ञं प्रत्यागच्छतु । ॥ १ ॥