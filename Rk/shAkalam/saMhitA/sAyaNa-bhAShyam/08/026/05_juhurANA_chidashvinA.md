+++
title = "०५ जुहुराणा चिदश्विना"

+++

हे वृषण्वसू वर्षणशीलधनवन्तौ अश्विना अश्विनौ जुहुराणा चित् हूर्छाकौटिल्ये हुर्छः सनोलुक् छलोपश्चेत्यानच् प्रत्ययः कुटिलान्कर्मविघ्नकारिणः मायाविनः शत्रूना आभिमुख्येन मन्येथाम् जानीतम् । ततः हे रुद्राः सङ्ग्रामे रोदनशीलौ रुदन्तौवा अश्विनौ युवं हिरवधारणे युवामेव द्विषोद्वेषका- रिणः तान् शत्रून् अतिपर्षथः अतीत्य सङ्क्लेशयतं हतमित्यर्थः । पृषु हिंसासङ्क्लेशनयोरिति भौवादिकः ॥ ५ ॥