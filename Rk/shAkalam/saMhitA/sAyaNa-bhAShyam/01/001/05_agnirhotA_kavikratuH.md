+++
title = "०५ अग्निर्होता कविक्रतुः"

+++

अयमग्निर्देवोऽन्यैर्देवैर्हविर्भोजिभिः सहा गमत् । अस्मिन्यज्ञे समागच्छतु । कीदृशोऽग्निः । होता होमनिष्चादकः कविक्रतुः । कविशब्दोऽत्र क्रान्तवचनो न तु मेधाविनाम । क्रतुः प्रज्ञानस्य कर्मणो वा नाम । ततः क्रान्तप्रज्ञः क्रान्तकर्मा वा । सत्य अनृतरहितः । फलमवश्यं प्रयच्छतीत्यर्थः । चित्रश्रवस्तमः । श्रूयत इति श्रवः कीर्तिः । अतिशयेन विविधकीर्तियुक्तः । कविक्रतुश्चित्तश्रवस्तम इत्यत्रोभयत्र बहुव्रीहित्वात्पूर्वपदप्रकृतिस्वरत्वम् । सत्सु साधुः सत्यः सत्यादशपथे पा । ५ । ४ । ६६ । इत्यत्रान्तोदात्तो हरदत्तेन निपातितः । लोंडतस्य गच्छत्वितिशब्दस्य छत्वाभावः । उकारलोपश्चान्दसः । ततो रूपं गमदिति भवति । स्पष्टमन्यत् ॥ ५ ॥