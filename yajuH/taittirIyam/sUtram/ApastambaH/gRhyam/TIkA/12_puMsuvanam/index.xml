<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१२ पुंसुवनम् on वेदे विश्वासटिप्पन्यः</title>
    <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/12_puMsuvanam/</link>
    <description>Recent content in &#43;१२ पुंसुवनम् on वेदे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/12_puMsuvanam/index.xml" rel="self" type="application/rss+xml" />
    <item>
      <title>१४ ०९</title>
      <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/12_puMsuvanam/14_09/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/12_puMsuvanam/14_09/</guid>
      <description>सूत्रम् पुँसवनं व्यक्ते गर्भे तिष्येण ।
अनाकुला पुमान् येन सूयते तत्पुंसुवनं नाम कर्म । उवङादेशश्छान्दसः । मन्त्रदर्शनात् पुंसुवनमसीति । आश्वलायनस्तु गुणमेव प्रायुङ्क्त । तत्, व्यक्ते गर्भे कर्तव्यम् । गर्भव्यक्तिश्च तृतीये चतुर्थे वा मासि । यदापि चतुर्थे तदा सीमन्तात् पूर्वमेव पुंसवनम् । निमित्तस्य पूर्वत्वात् । पश्चादुपदेशस्य तु प्रयोजनं वक्ष्यामः । तिष्येण तच्च तिष्ये कर्तव्यम् । &amp;ldquo;नक्षत्रे च लुपी&amp;quot;ति अधिकरणे तृतीया ॥९॥
गृह्यतात्पर्यदर्शनम् पुंसुवनमित्यपि कर्मनामधेयम्, येन कर्मणा निमित्तेन गर्भिणि पुमांसमेव सूते तत्पुंसवनम् । व्याख्यायत इति शेषः । अत्र चोवङादेशश्छान्दसः । आश्वलायनस्तु &amp;ldquo;पुँसवनम्&amp;rdquo; इति सगुणमेव प्रायुङ्क्त । व्यक्ते गर्भे अस्ति गर्भ इति निश्चिते । व्यक्तिश्च तृतीये चतुर्थे वा मासे ; बह्वर्चादिषु स्मृत्यन्तरेषूभयथा दर्शनात् । यदि पुंसवनं चतुर्थे स्यात्तदा पूर्वं सीमन्तं कृत्वैव । कुत एतत्?</description>
    </item>
    
    <item>
      <title>१४ १०</title>
      <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/12_puMsuvanam/14_10/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/12_puMsuvanam/14_10/</guid>
      <description>सूत्रम् न्यग्रोधस्य या प्राच्युदीची वा शाखा ततस्सवृषणां शुङ्गामाहृत्य सीमन्तवदग्नेरुपसमाधानादि ।
अनाकुला न्यग्रोधस्य वृक्षस्य या प्राची शाखोदीची वा तस्याः शुङ्गाम् अग्राङ्कुरं सवृषणां फलं वृषणमिति व्यपदिश्यते सादृश्यादेव । तद्वतीं शुङ्गामाहृत्य सीमन्तवदग्नेरुपसमाधानादि परिषेचनान्तं कर्म प्रतिपद्यते । अग्नेरुपसमाधानादिवचनात्ततः पूर्वं ब्राह्मणभोजनमाशीर्वचनं च न भवति । अन्ते तु भवति &amp;ldquo;शुचीन्मन्त्रवतस्सर्वकृत्येषु भोजये&amp;quot;दिति । तथा यत् परिषेचनादूर्ध्वं संशासनादि तदपि न भवति । अपरेणाग्निं प्राचीमिति पुनरिहोपदेशात् । तत्रप्रयोगः–पूर्वेद्युर्नान्दीश्राद्धम् । अपरेद्युरग्नेरुपसमाधानादि सकृत्पात्रप्रयोगः । शुङ्गया सह परिधय एव, न शम्याः । आज्यभागान्ते ऽन्वारब्धायां &amp;ldquo;धाता ददातु नो रयिम्&amp;rdquo; इति चतस्रो यस्त्वा हृदा कीरिणेति चतस्रः । जयादि प्रतिपद्यते । परिषेचनान्ते ततो वक्ष्यमाणं कर्म ॥१०॥</description>
    </item>
    
    <item>
      <title>१४ ११</title>
      <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/12_puMsuvanam/14_11/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/12_puMsuvanam/14_11/</guid>
      <description>प्रस्तावः अथ समाप्ते तन्त्रशेषे कर्तव्यमाह—
सूत्रम् अनवस्नातया कुमार्या दृषत्पुत्रे दृषत्पुत्रेण पेषयित्वा परिप्लाव्यापेरणाग्निं प्राचीमुत्तानां निपात्योत्तरेण यजुषाऽङ्गुष्ठेन दक्षिणे नासिकाच्छिद्रेऽपि नयति ।
अनाकुला यस्याः प्रादुर्भूतं रजः सा अवस्नाता । तद्विपरीता अनवस्नाता । एवंभूता कन्या कर्त्री पेषणस्य । प्रयोजकः पतिः । उपलो दृषत्पुत्रः । दृषदर्थेऽपि दृषत्पुत्र एव । तत्र शुङ्गां पेषयित्वा वस्त्रेण परिप्लाव्य अपरेणाग्निं प्राचीं प्राङ्मुखीं उत्तानां ऊर्ध्वमुखीं, निपात्य शाययित्वा उत्तरेण यजुषा &amp;ldquo;पुंसुवनमसी&amp;quot;त्यनेन तं रसं अङ्गुष्ठेन तस्या नासिकाच्छिद्रे दक्षिणे अपिनयति अपिगमयति । प्राङ्मुख एव । (पिधाय नयनं स्वयं च प्राङ्मुखः) ॥११॥</description>
    </item>
    
    <item>
      <title>१४ १२</title>
      <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/12_puMsuvanam/14_12/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/12_puMsuvanam/14_12/</guid>
      <description>सूत्रम् पुमाँसं जनयति ।
अनाकुला एवमनेन कर्मणा संस्कृता स्त्री पुमासं जनयति । केचिदर्थवादमिदं मन्यन्ते । फलविधौ कामसंयोगेन क्रियाया अनित्यत्वप्रसङ्गात् । यद्यर्थवादः प्रतिगर्भमावृत्तिप्रसङ्गः । एवं तर्हि प्रथमे गर्भे इत्यनुवर्तते । एवमर्थमेव चास्य पश्चादुपदेशः । व्यक्तं चैतत् छन्दोगानां–प्रथमे गर्भे तृतीये मासि पुंसवनमिति । अन्ये फलविधिं मन्यन्ते । तत्र च &amp;ldquo;एष वा अनृणो यः पुत्री&amp;quot;ति (तै.सं-६-३-१४) वचनात् पुत्रस्य सकृदुत्पादनं नित्यमिति यावदेकः पुत्र उत्पद्येत तावद् गर्भेषु भवति । ऊर्ध्वं तु पुत्रेच्छायां सत्यां भवति दुहितुरीप्सायां न भवति । प्रथमग्रहणं च नानुवर्तते, पुनर्गर्भग्रहणात् । पुंसवनस्य तु पश्चादुपदेशो यथा चतुर्थे मासि तत्क्रियते तस्य पश्चात् प्रयोगार्थ इति ॥१२॥</description>
    </item>
    
    <item>
      <title>१४ १३</title>
      <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/12_puMsuvanam/14_13/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/12_puMsuvanam/14_13/</guid>
      <description>सूत्रम् क्षिप्रँ सुवनम् ।
अनाकुला येन कर्मणा क्षिप्रं सूयते तत् क्षिप्रंसुवनं नाम कर्मोच्यते ॥१३॥
गृह्यतात्पर्यदर्शनम् येन क्षिप्रं शीघ्रं सूतेऽन्तर्वत्नी न चिरं कालं पीड्यते तत् क्षिप्रंसुवनं नाम इति कर्मोपदिश्यते ॥१३॥</description>
    </item>
    
    <item>
      <title>१४ १४</title>
      <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/12_puMsuvanam/14_14/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/12_puMsuvanam/14_14/</guid>
      <description>सूत्रम् अनाप्रीतेन शरावेणानुस्रोतसमुदकमाहृत्य पत्तस्तूर्यन्तीं निधाय मूर्धञ्छोष्यन्तीमुत्तरेण यजुषाऽभिमृश्यैताभिरद्भिरुत्तराभिरवोक्षेत् ।
अनाकुला अनाप्रीतेनास्पृष्टोदकेनानुस्रोतसं उदकस्य प्रस्रवतो न प्रतीपम् । पत्तः पादयोरधस्तात् यस्याः श्वेतोपमानि पत्राणि पीतोपमानि पुष्पाणि या च मध्याह्ने पुष्यति सा तूर्यन्ती वनेषु जायते । वेणुपत्रोपमानि च यस्याः पत्राणि रक्तोपमानि च पुष्पाणि यां चाग्निशिखेत्याहुः । सा शोष्यन्ती तत् ओषधिद्वयं समूलपत्रमादाय सुष्लिष्टं निदधाति । मुर्धन् मुर्धनीत्यर्थः । अपरे पिष्ट्वा आलिम्पन्ति । अथ तामुत्तरेण यजुषा &amp;ldquo;आभिष्ट्वाहं दशभिरभिमृशामि&amp;rdquo; इत्यनेनाभिमृशति । दशभिरिति लिङ्गादुभाभ्यां पाणिभ्यामभिमर्शनम् अनुलोमं मुखादारभ्य तत एताभिराहृताभिरेवाद्भिस्तामवोक्षेत् । उत्तराभिस्तिसृभिः ऋग्भिः &amp;ldquo;यथैव सोमः पर्वत&amp;rdquo; इत्येताभिः प्रतिमन्त्रमवोक्षणम् ॥१४॥</description>
    </item>
    
    <item>
      <title>१४ १५</title>
      <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/12_puMsuvanam/14_15/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/12_puMsuvanam/14_15/</guid>
      <description>सूत्रम् यदि जरायु न पतेदेवंविहिताभिरेवाद्भिरुत्तराभ्यामवोक्षेत् ।
अनाकुला जरायु गर्भावेष्ठनं,** तद् **यदि न पतेत्**, तत उत्तरो विधिः कर्तव्यः । कः पुनरसौ? क्षिप्रंसुवने यो विधिश्चोदितः &amp;ldquo;अनाप्रीतेन शरावेणे&amp;quot;त्यादि ( **एवं विहिताभिरद्भिः उत्तराभ्यां** मन्त्राभ्यां &amp;ldquo;तिलदेव पद्यस्व, निरै तु पृश्नि शेवलम्&amp;rdquo; इत्येताभ्यां प्रतिमन्त्रम् **अवोक्षेत्** । एते च कर्मणी स्वभार्याविषयौ ) यक्ष्मगृहीतामन्यां वेति कर्मान्तरे यत्नकरणात् । अन्ये पुनरविशेषेणेच्छन्ति ॥१५॥
गृह्यतात्पर्यदर्शनम् यदि प्रसूतायास्तस्या जरायु गर्भप्रावरणं न पतेत् तदा &amp;ldquo;अनाप्रीतेन शरावेण&amp;rdquo; इत्यादिविधिनाऽहृताभिर् अद्भिः &amp;ldquo;ऐतु गर्भो अक्षितः&amp;rdquo; इत्येताभ्यामृग्भ्यां ताम् अवोक्षेत् । केचित्–प्रतिमन्त्रम् । तथा पूर्वस्मिन्नवोक्षणे षडवसानास्तिस्र ऋचः । इह तु &amp;ldquo;तिलदेव पद्यदेव पद्यस्व&amp;rdquo; इत्येका ऋक्; &amp;ldquo;निरैतु पृश्नि&amp;rdquo; इत्यपरं यजुरिति ॥१५॥</description>
    </item>
    
  </channel>
</rss>
