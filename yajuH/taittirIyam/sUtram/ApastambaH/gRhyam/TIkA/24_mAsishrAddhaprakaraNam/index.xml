<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;२४ मासिश्राद्धप्रकरणम् on वेदे विश्वासटिप्पन्यः</title>
    <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/24_mAsishrAddhaprakaraNam/</link>
    <description>Recent content in &#43;२४ मासिश्राद्धप्रकरणम् on वेदे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/24_mAsishrAddhaprakaraNam/index.xml" rel="self" type="application/rss+xml" />
    <item>
      <title>२१ ०१</title>
      <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/24_mAsishrAddhaprakaraNam/21_01/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/24_mAsishrAddhaprakaraNam/21_01/</guid>
      <description>प्रस्तावः पुनरपि पाकयज्ञान्तरं पुरुषत्रयसम्प्रदानकं तादृशानामष्टकादीनां प्रकृतिभूतं मासिश्राद्धसंज्ञिकं पित्र्यं कर्मोपदिश्यते—
सूत्रम् मासिश्राद्धस्यापरपक्षे यथोपदेशं कालाः ।
अनाकुला मासिश्राद्धंनाम पित्र्यं कर्म मासि मासि कर्तव्यम् । तत्र येऽपरपक्षे कालविशेषाः सामयाचारिकेषूपदिष्टाः &amp;ldquo;प्रथमेऽहनि क्रियमाणे (आप.ध.२-१६-७.) इत्यादयः अपरपक्षस्यापराह्णः श्रेयान्&amp;rdquo; (आप.श्रौ.२-१६-४.) इति च ते सर्वे यथोपदेशं यथा तत्रोपदिष्टाः तथैव मासि मासि प्रत्येतव्याः । यद्यपि ते विशेषाः तस्मादेव वचनात् सिद्धाः तथापि तस्य कर्मणः प्रयोगविधानमित उत्तरं क्रियत इति ज्ञापनार्थमिदं वचनम् । अन्यथा ज्ञापयेत शुचीन् मन्त्रवतः इत्यादि कस्मिन् कर्मणि विधीयत इति । एवं तर्हि मासिश्राद्धस्यैतदेवाधिकारार्थमस्तु । तस्मादिदमस्य प्रयोजनम्– मासपरिमाणमनपेक्ष्यापरपक्षवशेन पर्वकाला यथोपदेशं यथा स्युरिति । तेन पूर्वस्मिन् पक्षे पञ्चदश्यामकृतश्राद्धस्यापरस्मिन् पक्षे प्रथमादिषु सर्वासु तिथिषु क्रिया भवति तत्तत्कामस्य ॥१॥</description>
    </item>
    
    <item>
      <title>२१ ०२</title>
      <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/24_mAsishrAddhaprakaraNam/21_02/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/24_mAsishrAddhaprakaraNam/21_02/</guid>
      <description>सूत्रम् शुचीन् मन्त्रवतो योनिगोत्रमन्त्रासम्बन्धानयुग्माँस्त्र्यवराननर्थावेक्षो भोजयेत्।
अनाकुला शुचीन् शुद्धान् मन्त्रवतः श्रुताध्ययनसम्पन्नान् &amp;ldquo;शुचीन् मन्त्रवतस्सर्वकृत्येषु भोजयेत्&amp;rdquo; (आप. ध.२-१५-९) इत्येव सिद्धे पुनर्वचनमादरार्थम् । ब्राह्मणान् योनिसम्बन्धाः श्वशुरमातुलादयः, गोत्रसम्बन्धाः समानगोत्राः मन्त्रसम्बन्धाः ऋत्विगाचार्यान्तेवासिनश्च । गुणहान्यां तु परेषामिति वक्ष्यति । अयुग्मानिति युग्मप्रतिषेधार्थम् । त्र्यवरानिति एकप्रतिषेधार्थम् । &amp;ldquo;नत्वेवैकं सर्वेषाम् । काममनाद्ये&amp;rdquo;(आश्व.गृ. ४-७-३.) इत्याश्वलायनः । अनाद्ये आमश्राद्धे दुर्भिक्षे वा कुले एकमपि भोजयेदित्यर्थः । यद्यपि स्त्रीभ्योऽपि पिण्डदानं दृश्यते तथापि ब्राह्मणभोजनमिह तभ्यो न भवति । होमाभिमर्शनयोरदर्शनात् । विप्रतिषेधाच्च युग्मवचनस्य । तस्मात् पितृपितामहप्रपितामहेभ्य एव त्रिभ्यो ब्राह्मणभोजनम् । एकैकस्मै त्रयः पञ्च वा, कल्पान्तरे धर्मशास्त्रेषु च दर्शनात् । विश्वेभ्यो देवेभ्यो ब्राह्मणभोजनं युग्मसंख्यया । &amp;ldquo;मातामहानामप्येवं तन्त्रं वा वैश्वदैविकम्&amp;rdquo; (या.</description>
    </item>
    
    <item>
      <title>२१ ०३</title>
      <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/24_mAsishrAddhaprakaraNam/21_03/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/24_mAsishrAddhaprakaraNam/21_03/</guid>
      <description>सूत्रम् अन्नस्योत्तराभिर्जुहोति ।
अनाकुला उत्तराभिः &amp;ldquo;यन्मे माते&amp;quot;त्यादिभिः स्त्रीलिङ्गनिर्देशादृग्भिस्सप्तभिः अन्नस्यैकदेशं जुहोति । ब्राह्मणभोजनार्थं कल्पितादन्नादुद्धृत्य जुहोतीत्यर्थः । तत्र &amp;ldquo;अमुष्मा&amp;rdquo; इत्यस्य स्थाने आदितो द्वयोः पितुर्नामनिर्देशः । मध्यमयोः पितामहस्य । अन्त्ययोः प्रपितामहस्य । &amp;ldquo;यदि द्विपिता स्यादेकैकस्मिन् पिण्डे द्वौ द्वावुपलक्षये&amp;rdquo;(आप.श्रौ.१-२७)दिति न्यायेन द्विपितुर्द्वयोरुपलक्षणममुष्मा अमुष्मा इति । अन्ते स्वाहाकारः । केचित् &amp;ldquo;पितरौ वृञ्जेताम्&amp;rdquo; इत्यूहं कुर्वन्ति । (ऋग्विकल्पं कुर्वन्ति वा )एतेन पितामहप्रपितामहौ व्याख्यातौ । तथा &amp;ldquo;स्वाहा पित्र&amp;rdquo; इत्यत्रापि केचिदूहं कुर्वन्ति । अपरे न-पितृत्वमत्र विवक्षितं एकत्वमविवक्षितमिति । केचित् मातामहानामप्यूहेन होमं कुर्वन्ति– &amp;ldquo;यन्मे मातामही, यन्मे मातुः पितामही, यन्मे मातुः प्रपितामही, तन्मे रेतो मातामहो वृङ्क्तां इत्यादि ॥३॥</description>
    </item>
    
    <item>
      <title>२१ ०४</title>
      <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/24_mAsishrAddhaprakaraNam/21_04/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/24_mAsishrAddhaprakaraNam/21_04/</guid>
      <description>सूत्रम् आज्याहुतीरुत्तराः।
अनाकुला षडाज्याहुतीर्जुहोति–स्वाहा पित्र इत्याद्याः । तत्र &amp;ldquo;स्वाहा पित्र&amp;rdquo; इति पुरस्तात् स्वाहाकारत्वान्नान्ते स्वाहाकारः । अत्राहुः— मासिश्राद्धे ब्राह्मणभोजनं प्रधानकर्मतदङ्गमग्नौ करणं पिण्डश्च । तेन जीवपितृश्राद्धक्रिया न भवति । &amp;ldquo;यदि जीवपिता न दद्यात्&amp;rdquo; इति निषेधात् । &amp;ldquo;आहोमात् कृत्वा विरमेत्&amp;rdquo; इत्ययमपि विधिर्न भवति । होमस्य भोजनाङ्गत्वात् पिण्डपितृयज्ञे तु होमस्य प्रधानत्वादिति । अन्ये तु येभ्य एव पिता दद्यात् तेभ्य एव पुत्रोऽपीत्याहुः । अपर आह— त्रीणि श्राद्धे प्रधानानि–अग्नौ करणं भोजनं पिण्डदानमिति तेना&amp;quot;होमात् कृत्वा विरमेद्&amp;quot; इत्यस्यापि विधेरयं विषय इति ॥४॥</description>
    </item>
    
    <item>
      <title>२१ ०५</title>
      <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/24_mAsishrAddhaprakaraNam/21_05/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/24_mAsishrAddhaprakaraNam/21_05/</guid>
      <description>सूत्रम् एतद्वा विपरीतम् ।
अनाकुला पूर्वास्सप्ताज्याहुतयः उत्तराष्षडन्नाहुतय इत्यर्थः । मन्त्रास्तु यथाम्नातमेव । प्रयोगः–पूर्वद्युर्निवेदनं सायं भोजनानन्तरं श्वः श्राद्धं भविष्यतीति । तत आरभ्य व्रतचर्या सर्वेषाम् । (वयं तु ब्रूमः पूर्वेद्युः सायं भोजनं न भवति । &amp;ldquo;यदनाश्वानुपवसेत् पितृदेवत्यस्स्या&amp;quot;दिति लिङ्गादिति । ) अथापरेद्युः प्रातः द्वितीयं निवेदनम्–अद्य क्रियत इति । अथाभ्यङ्गस्ततोऽपराह्णे स्नातान् कृतपच्छौचान् तानामन्त्रयते । पूर्वं विश्वेभ्यो देवेभ्यो यज्ञोपवीती युग्मान् द्वौ चतुरो वा &amp;ldquo;मासि श्राद्धे विश्वेभ्यो देवेभ्यः क्षणः कर्तव्य&amp;rdquo; इति । &amp;ldquo;ओं तथे&amp;quot;ति प्रतिवचनम् । &amp;ldquo;प्राप्नोतु भवान्&amp;quot;इति यथासनं प्रापणम् । &amp;ldquo;प्राप्नवानी&amp;quot;ति प्रतिवचनम् । देवेभ्यः प्राङ्मुखाः ब्राह्मणाः प्राङ्मूलेषु दर्भेषु । पितृभ्य उदङ्मुखाः द्विगुणभुग्नेषु दक्षिणाग्रेषु युवानः पित्रे । वृद्धाः पितामहाय । वृद्धतमाः प्रपितामहाय । एकैकस्य त्रयस्त्रयो वा । शुचौ देशे दक्षिणाप्रवणे श्राद्धागारं सर्वतः परिश्रितमुदग्वाद्वारं तस्य पूर्वोत्तरे देशे अग्निरौपासनः । तस्या दक्षिणतः पिण्डदानार्थं स्थण्डिलम् । तस्य दक्षिणतः उदङ्मुखाः पित्रार्थाः पश्चात् प्राङ्मुखाः देवार्थाः । तस्मिन्नेव स्थण्डिले यथावकाशं त्रिषु पात्रेषु पितृभ्य उदकान्यर्घ्याणि दक्षिणापवर्गाणि तिलवन्ति । देवेभ्य एकस्मिन्यवमति । तानि पुष्पैरवकीर्य दर्भेषु सादयित्वा दर्भैः प्रच्छाद्य आसनगतानां ब्राह्मणानां हस्तेषु स्वस्मात्स्वस्मात् उदपात्रात् पात्रान्तरेणाप आदाय &amp;ldquo;विश्वे देवा इदं वोऽर्घ्यं&amp;rdquo; &amp;ldquo;पितः इदं तेऽर्घ्यं, पितामह इदं तेऽर्घ्यं, प्रपितामह इदं तेऽर्घ्यं, इत्यर्घ्याणि ददाति तूष्णीं वा । पुरस्तादुपरिष्टाच्च शुद्धोदकम् । ततो गन्धादिभिः वासोभिश्च द्विजानभ्यर्च्य । &amp;ldquo;उद्ध्रियतामग्नौ च क्रियताम्&amp;rdquo; इत्यामन्त्रयते । &amp;ldquo;काममुद्ध्रियतां काममग्नौ च क्रियतां&amp;rdquo; इति प्रतिवचनम् । ततो ब्राह्मणार्थं संस्कृतादन्नादुद्धृत्यापरेणाग्निं बहिर्षि प्रतिष्ठाप्याभिघार्याग्नेरुपसमाधानाद्याज्यभागान्ते त्रयोदश प्रधानाहुतीर्जुहोति ॥५॥</description>
    </item>
    
    <item>
      <title>२१ ०६</title>
      <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/24_mAsishrAddhaprakaraNam/21_06/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/24_mAsishrAddhaprakaraNam/21_06/</guid>
      <description>सूत्रम् सर्वमुत्तरैरभिमृशेत् ।
अनाकुला एवं प्रधानाहुतीर्हुत्वा सौविष्टकृतं हुत्वा जयादि प्रतिपद्यते । साङ्गे प्रधाने सर्वत्र प्राचीनावीतम् । न जयादय इत्यन्ये । परिषेचनान्तं कृत्वा प्रणीताश्च विमुच्य ततस्सर्वमन्नं होष्यं च समुपनिधाय हुतशेषं च तस्मिन् उत्सृज्य तम् उत्तरैस्त्रिभिः अभिमृशेत् &amp;ldquo;एष ते तत मधुमान्&amp;quot;इत्येतैः । अत्राप्यूहः &amp;ldquo;एष ते मातामह मधुमा&amp;quot;नित्यादि ॥६॥
गृह्यतात्पर्यदर्शनम् अथ ब्राह्मणभोजनार्थं हविष्यमहविषयं च सर्वमन्नं उत्तरैः &amp;ldquo;एष ते तत मधुमान्&amp;rdquo; इत्येतैस्त्रिभिर्मन्त्रैः अभिमृशेत् । एकयत्नेन सर्वस्याभिमर्शनासम्भवे मन्त्रावृत्तिः ; शेषिपरतन्त्रत्वाच्छेषाणाम् ॥६॥</description>
    </item>
    
    <item>
      <title>२१ ०७</title>
      <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/24_mAsishrAddhaprakaraNam/21_07/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/24_mAsishrAddhaprakaraNam/21_07/</guid>
      <description>सूत्रम् कॢप्तान्वा प्रतिपूरुषम् ।
अनाकुला अथ वा भोजनपात्रेषु कॢप्तान् ओदनविशेषान् प्रतिपुरुषं पृथगभिमृशेत् यथालिङ्गम् । तत्र यावन्तः पित्रर्थे भोज्यन्ते तावत्सु प्रथमस्य मन्त्रस्यावृत्तिः &amp;ldquo;एवमुत्तरयोः । ततः पात्रेषु कस्पितानन्नशेषान् ॥७॥
गृह्यतात्पर्यदर्शनम् अथवा–पित्राद्यर्थेभ्यो ब्राह्मणेभ्यः प्रतिपूरुषं भोजनपात्रेषु कॢप्तान् प्रकसल्पितान् भोज्यपदार्थान् एकैकेन मन्त्रेण यथालिङ्गमभिमृशेत् । अत्रापि पित्रादेरेकैकस्य ब्राह्मणबहुत्वे युगपदभिमर्शनासम्भवे च तत्तन्मन्त्रावृत्तिः ॥७॥</description>
    </item>
    
    <item>
      <title>२१ ०८</title>
      <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/24_mAsishrAddhaprakaraNam/21_08/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/24_mAsishrAddhaprakaraNam/21_08/</guid>
      <description>सूत्रम् उत्तरेण यजुषोपस्पर्शयित्वा।
अनाकुला उत्तरेण यजुषा &amp;ldquo;पृथिवी ते पात्रम्&amp;rdquo; इत्यनेन ब्राह्मणैः स्पर्शयित्वा भोजयेदिति शेषः । तत्र च &amp;ldquo;ब्राह्मणानां त्वा,&amp;ldquo;मैषां क्षेष्ठाः&amp;rdquo; इति बहुत्वं दृश्यते तथापि प्रतिपुरुषं मन्त्रावृत्तिः उपरवमन्त्रवत्, वत्सापाकरणमन्त्रवच्च । तत्र पूर्वं देवानामुपस्पर्शनं &amp;ldquo;विश्वे देवास&amp;rdquo; इत्यनयर्चा, स्मृत्यन्तरे दर्शनात् । वैष्णव्येत्यपरे । इदं विष्णुरित्यन्ते विष्णो हव्यं रक्षस्वेति । तथा पित्र्येष्वप्यन्ते विष्णो कव्यं रक्षस्वेति । भुञ्जानेषु पराङावर्तते । रक्षोघ्नान् पित्र्यान् वैष्णव्यानन्यांश्च पवित्रान् धर्म्यान् मन्त्रान् धर्मशास्त्रमितिहासपुराणांश्चाभिश्रावयति । ततस्तृप्तान् ज्ञात्वा मधुमतीः श्रावयेत् अक्षन्नमीमदन्तेति च । अथ भूमावन्नं विकिरति– &amp;ldquo;ये अग्निदग्धा येऽनग्निदग्धा ये वा जाताः कुले मम । भूमौ दत्तेन पिणडेन तृप्ता यान्तु परां गति&amp;quot;मिति । अथाचान्तेषु पुनरपो दत्वा &amp;ldquo;स्वदितम्&amp;rdquo; इति पित्रर्थान् वाचयति &amp;ldquo;रोचत&amp;rdquo; इति वैश्वदेवार्थान् । ततो यथाश्राद्धं दक्षिणां दत्वा सर्वेभ्योऽन्नशेषेभ्यः पिण्डार्थं प्राशनार्थञ्चोद्धृत्य शेषं निवेदयेत्– अन्नशेषैः किं क्रियतां इति । इष्टैस्सहोपभुज्यतामिति प्रतिवचनम् । &amp;ldquo;दातारो नोऽभिवर्धन्तां वेदास्सन्ततिरेव नः । श्रद्धा च नो मा व्यपगात् बहुदेयं च नोऽस्तु&amp;rdquo; ॥ इति प्रार्थयते । &amp;ldquo;दातारो वोऽभिवर्धन्ताम्&amp;rdquo; इत्यूहेन प्रतिवचनम् । भुक्तवतः प्रदक्षिणीकृत्य, नमस्कारः । ओं स्वधेति पितृभ्यः । विश्वेदेवाः प्रीयन्तामिति विश्वेषां देवानाम् । तत्र सर्वकर्मणां वैश्वदेवेषु पूर्वं प्रवृत्तिः पश्चात् पित्र्येषु । विसर्जने विपर्ययः । अभिश्रवणादि यज्ञोपवीती प्राक्पिण्डेभ्यः कल्पान्तरदर्शनात् ॥८॥</description>
    </item>
    
    <item>
      <title>२१ ०९</title>
      <link>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/24_mAsishrAddhaprakaraNam/21_09/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/yajuH/taittirIyam/sUtram/ApastambaH/gRhyam/TIkA/24_mAsishrAddhaprakaraNam/21_09/</guid>
      <description>सूत्रम् भुक्तवतोऽनुव्रज्य प्रदक्षिणीकृत्य द्वैधं दक्षिणाग्रान् दर्भान् सँस्तीर्य तेषूत्तरैरपो दत्त्वोत्तरैर्दक्षिणापवर्गान् पिण्डान्दत्त्वा पूर्ववदुत्तरैरपो दत्त्वोत्तरैरुपस्थायोत्तरयोदपात्रेण त्रिः प्रसव्यं परिषिच्य न्युब्ज्य पात्राण्युत्तरं यजुरनवानं त्र्यवरार्ध्यमावर्तयित्वा प्रोक्ष्यपात्राणि द्वन्द्वमभ्युदाहृत्य सर्वतस्समवदायोत्तरेण यजुषा शेषस्य ग्रासवरार्ध्यं प्राश्नीयात् ।
अनाकुला ततस्तान् भुक्तवतोऽनुव्रज्य प्रदक्षिणीकृत्य प्रत्यावृत्य प्राचीनावीती पिण्डप्रदानदेशे दक्षिणाग्रान् दर्भान् संस्तृणाति द्वैधं द्वेधा द्वयोः स्थानयोरसंभिन्नानित्यर्थः । तत्र पितृभ्यः पुरस्तात् स्तृणाति, मातृभ्यः पश्चात् । तथा चाश्वलायनः–कर्षूष्वेके द्वयोष्षट्सु वा, पूर्वासु पितृभ्यो दद्यात्, अपरासु स्त्रीभ्यः (आश्व.गृ.१-५-६,७,८) इति । &amp;ldquo;दक्षिणाग्रैः पित्र्येषु&amp;rdquo; (आप.गृ.१.७.) इत्यस्य परिस्तरणीवेषयत्वादिह दक्षिणानीत्युक्तम् । संस्तीर्य तेषु उत्तरैर्मन्त्रैः &amp;ldquo;मार्जयन्तां मम पितर&amp;rdquo; इत्यादिभिर् अपो ददाति । पूर्ववदिति वक्ष्यमाणमन्त्रा अप्यपकृष्यन्ते । पिण्डं पूर्ववत् ददाति पिण्डपितृयज्ञे यत् पिण्डदानं तदित्यर्थः । तेन त्रीनुदकाञ्जलीनित्येवमादयो विशेषा इहापि भवन्ति । तत्र पितृलिङ्गैः पितृभ्यस्तीर्णेषु, मातृलिङ्गैर्मातृभ्यस्तीर्णेषु । एवमपो दत्वा तत उत्तरैर् मन्त्रैः &amp;ldquo;एतत्ते ततासा&amp;quot;वित्यादिभिस्तेषु दर्भेषूभयेषु दक्षिणापवर्गान् पिण्डान् ददाति यथालिङ्गं पितृभ्यश्च मातृभ्यश्च । असावित्यत्र सर्वत्र नामग्रहणं यथालिङ्गम् । अत्रापि पूर्ववदित्यस्य सबन्धात् सव्यं जान्वाच्यावाचीनपाणिरित्यादि विधानमिहापि भवति । अनेकपितृकस्योह इति पैङ्गिसूत्रम् । &amp;ldquo;एतद्वां ततौ यज्ञशर्मविष्णुशर्माणौ ये च युवामनु, &amp;ldquo;एतद्वां पितामहा&amp;rdquo; वित्यादि । एतद्वां मातरावसौ याश्च युवामनु, &amp;ldquo;इत्यादिदक्षिणापवर्गानित्युच्यते–उभयेषां पिण्डानां पृथक् दक्षिणापवर्गता यथा स्यादिति । तेन पितृपिण्डानां दक्षिणतो मातृपिण्डा न भवन्ति । किं तर्हि ?</description>
    </item>
    
  </channel>
</rss>
