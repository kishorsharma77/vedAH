+++
title = "०५ त्रायन्तामिह देवास्त्रायतां"

+++

इहास्मिन्देशे सर्वे देवास्त्रायन्ताम्। अस्मान्पालयन्ताम्। तथा मरुतां गणः सङ्घः स त्रायताम्। विश्वानि सर्वान्यन्यानि च भुतानि भूतजातानि त्रायन्ताम्। अस्मान्रक्षन्तु। यथायमस्मदीयः शरीरादिररपा असत् पापरहितो भवति तथेत्यर्थः। रप इति पापनाम। नञा बहुव्रीहौ नञ्सुभ्यामित्युत्तरपदान्तोदात्तत्वम्। अस्तेर्लेट्यडागमः। यावद्यथाभ्याम्। पा. ८-१-३६। इति निघाताभावः॥५॥